# -*- mode: mandoku-view; -*-
#+TITLE: 劉向古列女傳
#+DATE: 2015-09-10 23:32:47.395857
#+PROPERTY: ID KR2g0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB02n0035-001劉向古列女傳-卷第一.
<pb:KR2g0017_SBCK_001-1a>¶
劉向古列女傳&KR0195;之一¶
　母儀傳¶
　　有虞二妃¶
有虞二妃者帝尭之二女也長娥皇次女英舜父頑¶
母嚚父號瞽叟弟曰象敖㳺扵嫚舜䏻諧柔之承事¶
瞽叟以孝母憎舜而爱象舜猶内治靡有姦意四嶽¶
廌之扵堯尭乃妻以二女以觀厥内二女承事舜扵¶
畎畆之中不以天子之女故而驕盈怠嫚猶謙謙恭¶
儉思盡婦道瞽叟與象謀殺舜使塗廪舜歸告二女¶
曰父母使我&KR0151;廪我其徃二女曰徃哉舜既治廪乃¶
<pb:KR2g0017_SBCK_001-1b>¶
&KR0162;階瞽&KR0369;焚廪舜徃飛出象復與父母謀使舜浚井¶
舜乃告二女二女曰俞徃㢤舜徃浚井格其出入從¶
掩舜潜出時既不䏻殺舜瞽&KR0369;又速舜飲酒&KR0744;&KR0005;殺¶
之舜告二女二女乃與舜藥浴汪遂徃舜終日飲酒¶
不&KR0744;舜之女弟繋怜之與二嫂諧父母欲殺舜舜猶¶
不怨怒之不已舜徃于田號泣曰呼旻天呼父母惟¶
害若兹思慕不己不怨其弟篤厚不怠既納于百揆¶
賔于四門選于林木入于大麓尭試之百方每事常¶
謀于二女舜既嗣位升為天子娥皇為后女英為妃¶
封象于有庳事瞽&KR0369;猶若焉天下&KR0091;二妃聦眀貞仁¶
<pb:KR2g0017_SBCK_001-2a>¶
舜陟方死于蒼梧號曰重華二妃死于江湘之間俗¶
謂之湘君君子曰二妃徳純而行篤詩云不顯惟徳¶
百辟其刑之此之謂也¶
　　頌曰¶
　元始二妃　帝尭之女　嬪列有虞　承舜扵下¶
　以尊事卑　終䏻勞苦　瞽&KR0369;和寜　䘚享福祜¶
<pb:KR2g0017_SBCK_001-2b>¶
<pb:KR2g0017_SBCK_001-2b>¶
　　棄母姜源¶
棄母姜嫄者邰侯之女也當尭之時行見巨人跡好¶
而&KR0130;之歸而有娠浸以益大心怪&KR0086;之卜筮禋祀以¶
求無子終生子以為不祥而棄之隘巷牛羊避而不¶
踐乃送之平林之中後伐&KR0685;林者咸廌之覆之乃取¶
置寒氷之上飛鳥傴翼之姜嫄以為異乃&KR0053;以歸因¶
命曰棄姜嫄之性清静専一好種稼穡及棄長而教¶
之種&KR0035;桑麻棄之性眀而仁䏻育其教䘚&KR0384;其名尭¶
使棄居稷官更國邰地遂封棄于邰號曰后稷及尭¶
崩舜即位乃命之曰棄&KR0058;民阻飢汝后稷播時百榖¶
<pb:KR2g0017_SBCK_001-3a>¶
其後世世居稷至周文武而興爲天子君子謂姜嫄¶
静而有化詩云赫赫姜嫄其徳不囬上帝是依又曰¶
思文后稷克配彼天立我烝民此之謂也¶
　　頌曰¶
　棄母姜嫄　清静專一　&KR0130;跡而孕　懼棄扵野¶
　鳥獸覆翼　乃復&KR0053;恤　䘚爲帝佐　母道既畢¶
<pb:KR2g0017_SBCK_001-3b>¶
<pb:KR2g0017_SBCK_001-3b>¶
　　契母簡狄¶
&KR0443;母蕳狄者有娀氏之長女也當尭之時與其妹姊¶
浴扵玄丘之水有玄鳥銜邜過而墜之五色甚好蕳¶
狄與其妹娣競徃取之簡狄得而含之誤而吞之遂¶
生契焉蕳狄性好人事之治上知天文樂扵施恵及¶
&KR0443;長而教之理順之序契之性聪眀而仁䏻育其教¶
䘚&KR0384;其名尭使為司徒封之扵亳及尭崩舜即位乃¶
勅之曰&KR0443;百姓不親五品不遜汝作司徒而敬敷王¶
教在寛其後世世居亳至殷湯興為天子君子謂蕳¶
狄仁而有禮詩云有娀方&KR0005;立子生啇又曰天命玄¶
<pb:KR2g0017_SBCK_001-4a>¶
鳥降而生啇此之謂也¶
　　頌曰¶
　&KR0443;母蕳狄　敦仁勵翼　吞&KR0401;産子　遂自&KR0113;餙¶
　教以事理　推恩有徳　契為帝輔　盖母有力¶
<pb:KR2g0017_SBCK_001-4b>¶
<pb:KR2g0017_SBCK_001-4b>¶
　　啟母塗山¶
啓母者&KR0151;山氏長女也夏禹娶以為妃既生啓&KR0605;壬¶
癸甲啓&KR0561;&KR0561;泣禹去而治水惟&KR0189;度土功三過其家¶
不入其門&KR0151;山獨眀教訓而致其化焉及啟長化其¶
徳而從其教䘚&KR0384;令名禹為天子而啟為嗣持禹之¶
功而不殞君子謂&KR0151;山彊扵教誨詩云&KR0117;爾士女從¶
以孫子此之謂也¶
　　頌曰¶
　啟母&KR0151;山　維配帝禹　&KR0605;壬癸甲　禹徃敷土¶
　啟&KR0561;&KR0561;泣　母獨論序　教訓以善　䘚&KR0071;其父¶
<pb:KR2g0017_SBCK_001-5a>¶
<pb:KR2g0017_SBCK_001-6a>¶
　　湯妃有㜪¶
湯妃有㜪者有㜪氏之女也殷湯娶以為妃生仲壬¶
外丙亦眀教訓致其功有㜪之妃湯也統領九嬪後¶
宫有序咸無妬&KR0945;逆理之人䘚致王功君子謂妃眀¶
而有序詩云&KR0444;窕淑女君子好逑言賢女䏻為君子¶
和好衆妾其有㜪之謂也¶
　　頌曰¶
　湯妃有㜪　賢行聪明　媵従伊尹　自夏適殷¶
　勤慤治中　九嬪有行　化訓内外　亦無愆殃¶
<pb:KR2g0017_SBCK_001-6b>¶
<pb:KR2g0017_SBCK_001-6b>¶
　周室三母¶
三母者太姜太任太姒　太姜者王季之母有吕氏¶
之女大王娶以為妃生太伯仲雍王季貞順率道靡¶
有過失太王謀事遷徙必與太姜君子謂太姜廣于¶
徳教徳教本也而謀事次之詩云古公亶父来朝走¶
馬率西水滸至扵岐下爰及姜女聿来胥宇此之謂¶
也盖太姜淵智非常雖太王之賢聖亦與之謀其知¶
太王仁恕必可以比國人而景附矣¶
太任者文王之母摯任氏中女也王季娶為妃太任¶
之性端一誠荘惟徳之行及其有娠目不視&KR0086;色耳¶
<pb:KR2g0017_SBCK_001-7a>¶
不聴淫聲口不出敖言䏻以胎教溲于豕牢而生文¶
王文王生而眀聖太任教之以一而識百君子謂太¶
任為&KR0014;胎教古者婦人姙子&KR0397;不側坐不邉立不蹕¶
不食邪味割不正不食席不正不坐目不視于邪色¶
耳不聴于淫聲夜則令瞽誦詩道正事如此則生子¶
形容端正才徳必過人矣故姙子之時必慎&KR0001;感感¶
于善則善感于惡則惡人生而肖父母者皆其母感¶
于物故形意肖之文王母可謂知肖化矣¶
太姒者武王之母禹后有㜪姒氏之女仁而眀道文¶
王嘉之親迎于渭造舟為梁及入太姒思媚太姜大¶
<pb:KR2g0017_SBCK_001-7b>¶
任旦夕勤勞以進婦道太姒號曰文母文王理陽道¶
而治外文母理隂道而治内太姒生有十男長伯邑¶
考次則武王彂次則周公旦次則管叔鮮次則蔡叔¶
度次則曹叔振鐸次則霍叔武次則成叔䖏次則康¶
叔封次則&KR2157;季載太姒教誨十子自少及長未嘗見¶
邪辟之事及其長文王&KR0071;而教之䘚成武王周公之¶
徳武王纘太王王季文王之緒壹戎衣而有天下身¶
不失天下之&KR0139;名尊為天子富有四海之内宗廟饗¶
之子孫保之武王末受命周公成文武之徳追王太¶
王王季上祀先公以天子之禮斯禮也逹乎諸侯大¶
<pb:KR2g0017_SBCK_001-8a>¶
夫及士庻人父為大夫子為士葬以大夫&KR0021;以士父¶
為士子為大夫&KR0089;以士&KR0021;以大夫期之䘮逹乎大夫¶
三年之䘮逹乎天子父母之䘮無貴賤一也盖十子¶
之中惟武王周公成聖要其安民以播烈光制禮以¶
廣逹孝而言之則盛徳自然着矣若管蔡監殷而畔¶
乃人才質不同有不可以少加重任者易曰力小而¶
任重鮮不及矣反思其受教之時未必至扵斯也豈¶
可以累太姒耶故君子謂太姒仁眀而有徳詩曰大¶
&KR0022;有子俔天之妹文定厥祥親迎于渭造舟為梁不¶
&KR0139;其光又曰太姒嗣徽音則百斯男此之謂也¶
<pb:KR2g0017_SBCK_001-8b>¶
　　頌曰¶
　周室三母　太姜任姒　文武之興　盖由斯&KR0120;¶
　太姒最賢　號曰文母　三姑之徳　亦甚大矣¶
<pb:KR2g0017_SBCK_001-9a>¶
<pb:KR2g0017_SBCK_001-10a>¶
　　衞姑定姜¶
衞姑定姜者衞定公之夫人公子之母也公子既娶¶
而死其婦無子畢三年之䘮定姜㱕其婦自送之至¶
扵野㤙爱哀思悲心感慟立而望之揮泣垂涕乃賦¶
詩曰燕燕于飛差池其羽之子于歸逺送于野瞻望¶
不及泣涕如雨送去歸泣而望之又作詩曰先君之¶
思以畜寡人君子謂定姜為慈姑過而之厚定公&KR0086;¶
孫林父孫林父奔晉晉侯使郤犫為請還定公欲辭¶
㝎姜曰不可是先君宗卿之嗣也大國又以為請而¶
弗許&KR0005;亡雖&KR0086;之不猶愈于亡乎君其忍之夫安民¶
<pb:KR2g0017_SBCK_001-10b>¶
而宥宗卿不亦可乎㝎公遂復之君子謂定姜䏻逺¶
患難詩曰其儀不忒正是四國此之謂也定公䘚立¶
敬姒之子衎為君是為獻公獻公居䘮而慢定姜既¶
&KR0152;而息見獻公之不哀也不内食飲嘆曰是&KR0005;敗衛¶
國必先害善人夫禍衛國也夫吾不&KR0023;鱄也使主社¶
稷大夫聞之皆懼孫文子自是不敢舎其重器于衞¶
鱄者獻公弟子鮮也賢而定姜&KR0082;立之而不得後獻¶
公&KR0064;虐慢侮定姜䘚見逐走出亡至境使祝宗告亡¶
且告無罪扵廟㝎姜曰不可若令無神不可誣有罪¶
若何告無罪也且公之行舎大臣而與小臣謀一罪¶
<pb:KR2g0017_SBCK_001-11a>¶
也先君有冡卿以為師保而蔑之二罪也余以巾&KR0808;¶
事先君而&KR0064;妾使余三罪也告亡而已無告無罪其¶
後賴鱄力獻公復得反國君子謂㝎姜䏻以辭教詩¶
云我言惟服此之謂也鄭皇耳率師侵衞孫文子卜¶
追之獻兆于㝎姜曰兆如山林有夫出征而䘮其雄¶
定姜曰征者䘮䧺禦㓂之利也大夫圗之衞人追之¶
&KR0023;鄭皇耳于大丘君子謂定姜逹扵事情詩云左之¶
左之君子冝之此之謂也¶
　　頌曰¶
衞姑定姜　送婦作詩　恩爱慈恵　泣而望之¶
<pb:KR2g0017_SBCK_001-11b>¶
　數諌獻公得其罪&KR0057;聰眀逺識麗于文辭¶
<pb:KR2g0017_SBCK_001-12a>¶
<pb:KR2g0017_SBCK_001-13a>¶
　　齊女&KR0019;母¶
&KR0019;母者齊女之&KR0019;母也女為衞荘公夫人號曰荘姜¶
姜交好始徃操行衰惰心淫泆冶容&KR0019;母見其婦道¶
不正諭之云子之家世世尊荣當為民法則子之質¶
聪逹于事當為人表式儀貌壮䴡不可不自&KR0113;整衣¶
錦絅裳餙在輿馬是不貴徳也乃作詩曰碩人其頎¶
衣錦絅衣齊侯之子衞侯之妻東宫之妹邢侯之姨¶
譚公維私砥厲女之心以髙莭以為人君之子弟為¶
國君之夫人&KR0057;不可有邪辟之行焉女遂感而自修¶
君子善&KR0019;母之防未然也荘姜者東宫得臣之妹也¶
<pb:KR2g0017_SBCK_001-13b>¶
無子姆戴媯之子桓公公子州吁嬖人之子也有寵¶
驕而好兵荘公弗禁後州吁果殺桓公詩曰母教猱¶
升木此之謂也¶
　　頌曰¶
齊女&KR0019;母　防女未然　&KR0091;列先祖　莫不尊榮¶
作詩眀指　使無辱先　荘姜姆妹　䘚䏻&KR0113;身¶
<pb:KR2g0017_SBCK_001-14a>¶
<pb:KR2g0017_SBCK_001-15a>¶
　　鄒孟軻母¶
鄒孟軻之母也號孟母其舎近墓孟子之少也嬉逰¶
爲墓間之事踴躍築埋孟母曰此非吾&KR0001;以居䖏子¶
乃去舎市傍其嬉&KR0231;爲賈人&KR0247;賣之事孟母又曰此¶
非吾&KR0001;以居䖏子也復徙舎學宫之傍其嬉逰乃設¶
爼豆揖譲進退孟母曰真可以居吾子矣遂居之及¶
孟子長學六藝䘚成大儒之名君子謂孟母善以漸¶
化詩云彼姝者子何以予之此之謂也自孟子之少¶
也既學而歸孟母方績問曰學&KR0001;至矣孟子曰自若¶
也孟母以刀㫁其織孟子懼而問其故孟母曰子之¶
<pb:KR2g0017_SBCK_001-15b>¶
&KR0440;學若吾㫁斯織也夫君子學以立名問則廣知是¶
以居則安寕動則逺害今而&KR0440;之是不免于厮役而¶
無以離于禍患也何以異于織績而食中道&KR0440;而不¶
爲寕䏻衣其夫子而長不乏糧食㢤女則&KR0440;其&KR0001;食¶
男則墮于&KR0113;徳不爲&KR0060;盗則爲虜役矣孟子懼旦夕¶
勤學不息師事子思遂成天下之名儒君子謂孟母¶
知爲人母之道矣詩云彼姝者子何以告之此之謂¶
也孟子既娶将入私室其婦&KR0221;而在内孟子不恱遂¶
去不入婦辭孟母而求去曰妾聞夫婦之道私室不¶
與焉今者妾&KR0060;墮在室而夫子見妾勃然不恱是客¶
<pb:KR2g0017_SBCK_001-16a>¶
妾也婦人之義盖不客&KR0043;請歸父母于是孟母召孟¶
子而謂之曰夫禮&KR0005;入門問孰存&KR0001;以致敬也&KR0005;上¶
堂聲必&KR0045;&KR0001;以戒人也&KR0005;入户視必下&KR0178;見人過也¶
今子不察扵禮而責禮扵人不亦逺乎孟子謝遂㽞¶
其婦君子謂孟母知禮而眀扵姑母之道孟子處齊¶
而有&KR0104;色孟母見之曰子若有&KR0104;色何也孟子曰不¶
敏異日閒居擁楹而歎孟母見之曰鄉見子有憂色¶
曰不也今擁楹而歎何也孟子對曰軻聞之君子&KR0091;¶
身就位不為苟得而受賞不貪榮禄諸侯不聴則不¶
逹其上聴而不用則不踐其朝今道不用扵齊&KR0133;行¶
<pb:KR2g0017_SBCK_001-16b>¶
而母老是以&KR0104;也孟母曰夫婦人之禮精五飰&KR0456;酒¶
&KR0308;養舅姑縫衣裳而已矣故有闥内之修而無境外¶
之志易曰在中饋無攸遂詩曰無非無儀惟酒食是¶
議以言婦人無擅制之義而有三従之道也故年少¶
則従乎父母出嫁則從乎夫夫死則從乎子禮也今¶
子成人也而我老矣子行乎子義吾行乎吾禮君子¶
謂孟母知婦道詩云載色載笑匪怒匪教此之謂也¶
　　頌曰¶
　孟子之母　教化列分　䖏子擇藝　使従大倫¶
　子學不進　㫁機示焉　子遂成徳　為當世冠¶
<pb:KR2g0017_SBCK_001-17a>¶
<pb:KR2g0017_SBCK_001-18a>¶
　　魯季敬姜¶
魯季敬姜者莒女也&KR0197;戴已魯大夫公父穆伯之妻¶
文伯之母季康子之従祖叔母也&KR0054;逹知禮穆伯先¶
死敬姜守養文伯出學而還歸敬姜側目而盻之見¶
其友上堂從後堦降而&KR0077;行奉劍而正&KR0130;若事父兄¶
文伯自以爲成人矣敬姜召而&KR0070;之曰昔者武王罷¶
朝而結絲&KR1611;绝左右顧無可使結之者俯而自申之¶
故&KR0014;成王道桓公坐友三人諌臣五人日舉過者三¶
十人故&KR0014;成伯業周公一食而三吐哺一沐而三握¶
&KR0288;&KR0001;執贄而見扵窮閭隘巷者七十餘人故䏻存周¶
<pb:KR2g0017_SBCK_001-18b>¶
室彼二聖一賢者皆伯王之君也而下人如此其&KR0001;¶
與逰者皆過巳者也是以日益而不自知也今以子¶
年之少而位之卑&KR0001;與逰者皆為服役子之不益亦¶
以眀矣文伯乃謝罪于是乃擇&KR0202;師賢友而事之&KR0001;¶
與逰䖏者皆黄耄&KR0828;齒也文伯引祍攘&KR1032;而親饋之¶
敬姜曰子成人矣君子謂敬姜備于教化詩云濟濟¶
多士文王以寜此之謂也文伯相魯敬姜謂之曰吾¶
語汝治&KR0038;之要盡在&KR0052;矣夫幅者&KR0001;以正曲枉也不¶
可不彊故幅可以為将晝者&KR0001;以均不均服不服也¶
故畫可以為正物者&KR0001;以治蕪與莫也故物可以為¶
<pb:KR2g0017_SBCK_001-19a>¶
都大夫持交而不失出入不絶者捆也捆可以為大¶
行人也推而徃引而来者綜也綜可以為開内之師¶
主多少之數者均也均可以為内史服重任行逺道¶
正直而固者軸也䡒可以為相舒而無窮者摘也摘¶
可以為三公文伯&KR0175;拜受教文伯退朝朝敬姜敬姜¶
力績文伯曰以歜之家而主猶績懼于季孫之怒其¶
以歜為不䏻事主乎敬姜嘆曰魯其亡乎使吾子備¶
官而未之聞耶居吾語女昔聖王之䖏民也擇&KR0484;土¶
而䖏之勞其民而用之故長王天下夫民勞則思思¶
則善心生逸則淫淫則忘善忘善則&KR0086;心生沃土之¶
<pb:KR2g0017_SBCK_001-19b>¶
民不材淫也&KR0484;土之民嚮義勞也是故天子大采朝¶
曰與三公九卿組織施徳日中考政與百官之政事¶
使師尹維旅牧宣敬民事少采夕月與太史司載紏¶
䖍天刑日入監九御使潔&KR0418;禘郊之粢盛而後即安¶
諸侯朝脩天子之業令晝考其國夕省其典刑夜儆¶
百工使無慆淫而後即安卿大夫朝考其職晝講其¶
庶政夕序其業夜庀其家事而後即安士朝而受業¶
晝而講&KR0032;夕而習復夜而討過無憾而後即安自庶¶
人以下眀而動晦而休無自以怠王后親織玄紞公¶
侯之夫人加之以紘綖卿之内子為大帶命婦成&KR0021;¶
<pb:KR2g0017_SBCK_001-20a>¶
服則士之妻加之以朝服自庶士以下皆衣其夫社¶
而賦事烝而獻功男女効績否則有辟古之制也君¶
子勞心小人勞力先王之訓也自上以下誰敢淫心¶
舎力今我寡也爾又在下位朝夕䖏事猶&KR0178;忘先人¶
之業况有怠惰其何以辟吾兾而朝夕&KR0113;我曰必無¶
&KR0440;先人爾今也曰吾不自安以是承君之官余懼穆¶
伯之絶嗣也仲尼聞之曰弟子記之季氏之婦不淫¶
矣詩曰婦無公事休其&KR0094;織言婦人以織績為公事¶
者也休之非禮也文伯飲南宫敬叔酒以露堵父為¶
客羞鼈焉為小堵父怒相延食鼈堵父辭曰&KR0005;使鼈¶
<pb:KR2g0017_SBCK_001-20b>¶
長而食之遂出敬姜聞之怒曰吾聞之先子曰&KR0021;飬¶
尸饗飬上賓鼈于人何有而使夫人怒遂逐文伯五¶
日魯大夫辭而復之君子謂敬姜爲慎微詩曰我有¶
旨酒嘉賓式讌以樂言尊賔也文伯䘚敬姜戒止妾¶
曰吾聞之好内女死之好外士死之今吾子夭死吾¶
惡其以好内聞也二三婦之辱共祀先祀者請毋&KR0484;¶
色毋揮涕毋䧟&KR0574;毋&KR0104;容有降服毋加服従禮而静¶
是昭吾子仲尼聞之曰女知莫如婦男知莫如夫公¶
父氏之婦知矣欲眀其子之令徳詩曰君子有榖貽¶
厥孫子此之謂也敬姜之䖏䘮也朝哭穆伯暮哭文¶
<pb:KR2g0017_SBCK_001-21a>¶
伯仲尼聞之曰季氏之婦可謂知禮矣爱而無私上¶
下有章敬姜嘗如季氏康子在朝與之言不應從之¶
及&KR0397;門不應而入康子辭于朝而入見曰&KR0962;也不得¶
聞命母乃罪耶敬姜對曰子不聞耶天子及諸侯合¶
民事于内朝自卿大夫以下合官職于外朝合家事¶
于内朝&KR0397;門之内婦人治其職焉上下同之夫外朝¶
子&KR0005;業君之官職焉内朝子&KR0005;庀季氏之政焉皆非¶
吾&KR0001;敢言也康子嘗至敬姜䦱門而與之言皆不踰¶
閾祭悼子康子與焉酢不受徹爼不讌宗不具不繹¶
繹不盡飲則不退仲尼謂敬姜别于男女之禮矣詩¶
<pb:KR2g0017_SBCK_001-21b>¶
曰女也不爽此之謂也¶
　　頌曰¶
　文伯之母　&KR0197;曰敬姜　通逹知禮　徳行光眀¶
　匡子過失　教以法理　仲尼賢焉　列為慈母¶
<pb:KR2g0017_SBCK_001-22a>¶
<pb:KR2g0017_SBCK_001-23a>¶
　　椘子&KR0036;母¶
椘&KR0005;子&KR0036;之母也子彂攻秦绝粮使人請于王因歸¶
問其母母問使者曰士䘚得無恙乎對曰士䘚并分¶
菽粒而食之又問&KR0005;軍得無恙乎對曰将軍朝夕芻¶
豢&KR0112;梁子彂破秦而歸其母閉門而不内使人數之¶
曰子不聞越王句踐之伐吴客有獻醇酒一器王使¶
人徃江之上流使士䘚飲其下流味不及加羙而士¶
䘚&KR0062;自五也異日有獻一囊糗糒者王又以賜軍士¶
分而食之甘不踰嗌而&KR0062;自十也今子爲将士䘚并¶
分菽粒而食之子獨朝夕芻豢&KR0112;梁何也詩不云乎¶
<pb:KR2g0017_SBCK_001-23b>¶
好樂無荒良士休休言不失和也夫使人入于死地¶
而自康樂于其上雖有以得勝非其術也子非吾子¶
也無入吾門子&KR0036;于是謝其母然後内之君子謂子¶
彂母&KR0014;以教誨詩云教誨尔子式榖似之此之謂也¶
　　頌曰¶
　子彂之母　刺子驕㤗　&KR0005;軍稲梁　士䘚菽粒¶
　責以無禮　不得人力　君子嘉焉　編于母徳¶
<pb:KR2g0017_SBCK_001-24a>¶
<pb:KR2g0017_SBCK_001-25a>¶
　　魯之母師¶
母師者魯九子之寡母也臘日休作者歳祀禮事畢¶
悉召諸子謂曰婦人之義非有大故不出夫家然吾¶
父母家㓜稚歳時禮不理吾從汝謁徃監之諸子皆¶
頓首許諾又召諸婦曰婦人有三従之義而無専制¶
之行少繫父母長繋于夫老繋于子今諸子許我歸¶
視私家雖踰正禮&KR0133;與少子俱以俻婦人出入之制¶
諸婦其慎房户之守吾夕而反于是使少子僕歸辨¶
家事天隂還失早至閭外而止夕而入魯大夫従臺¶
上見而恠之使人間視其居䖏禮節甚&KR0113;家事甚理¶
<pb:KR2g0017_SBCK_001-25b>¶
使者還以状對于是大夫召母而問之曰一日従北¶
方来至閭而止良久夕乃入吾不知其故甚怪之是¶
以問也母對曰妾不幸早失夫獨與九子居臘月禮¶
畢事間従諸子謁歸視私家與諸婦孺子期夕而反¶
妾&KR0178;其酺䤓&KR0744;飽人情&KR0001;有也妾反太早不敢復反¶
故止閭外期盡而入大夫羙之言于穆公賜母尊號¶
曰毋師使明請夫人夫人諸&KR0078;皆師之君子謂母師¶
&KR0014;以身教夫禮婦人未嫁則以父母為天既嫁則以¶
夫為天其䘮天母則降服一等無二天之義也詩云¶
出&KR0043;于濟飲餞于禰女子有行逺父母兄弟¶
<pb:KR2g0017_SBCK_001-26a>¶
　　頌曰¶
　九子之母　誠知禮&KR0052;　謁歸還返　不掩人情¶
　徳行既備　卒䝉其榮　鲁君賢之　號以尊名¶
<pb:KR2g0017_SBCK_001-26b>¶
<pb:KR2g0017_SBCK_001-26b>¶
　　魏芒慈母¶
魏芒慈母者魏孟陽氏之女芒卯之後妻也有三子¶
前妻之子有五人皆不爱慈母遇之甚異猶不爱慈¶
母乃命其三子不得與前妻子齊衣服飲食&KR0120;居進¶
退甚相逺前妻之子猶不爱于是前妻中子犯魏王¶
令當死慈母&KR0104;戚悲哀帶圍减尺朝夕勤勞以救其¶
罪人有謂慈母曰何如勤勞&KR0104;懼如此慈母曰如妾¶
親子雖不爱妾猶救其禍而除其害獨扵假子而不¶
為何以異于凡母其父為其&KR0012;也而使妾為其&KR0071;母¶
&KR0071;母如母為人母不䏻愛其子可謂慈乎親其親而¶
<pb:KR2g0017_SBCK_001-27a>¶
偏其假可謂義乎不慈且無義何以立扵世彼雖不¶
愛妾安可以忌義乎遂說之魏安&KR0117;王聞之髙其義¶
曰慈母如此可不赦其子乎乃赦其子復其家自此¶
五子親附慈母雍雍若一慈母以禮義之漸率導八¶
子咸為魏大夫卿士各成扵禮義君子謂慈母一心¶
詩云尸鳩在桑其子七&KR0006;淑人君子其儀一&KR0006;其儀¶
一&KR0006;心如结&KR0006;言心之均一也尸鳩以一心養七子¶
君子以一儀養萬物一心可以事百君百心不可以¶
事一君此之謂也¶
　頌曰¶
<pb:KR2g0017_SBCK_001-27b>¶
　芒&KR0407;之妻　五子後母　慈恵仁義　扶養假子¶
　雖不吾愛　拳拳若親　&KR0071;母若斯　亦誠可尊¶
<pb:KR2g0017_SBCK_001-28a>¶
<pb:KR2g0017_SBCK_001-29a>¶
　　齊田稷母¶
齊田稷子之母也田稷子相齊受下吏之貨金百鎰¶
以遺其母母曰子為相三年矣禄未嘗多若此也豈¶
&KR0113;士大夫之費㢤安&KR0001;淂此對曰誠受之于下其母¶
曰吾聞士&KR0113;身潔行不為苟得竭情盡實不行詐偽¶
非義之事不計扵心非理之利不入于家言行若一¶
情貌相副今君設官以待子厚禄以&KR0418;子言行則可¶
以報君夫為人臣而事其君猶為人子而事其父也¶
盡力竭&KR0014;忠信不欺務在効忠必死&KR0418;命亷潔公正¶
故遂而無患今子反是逺忠矣夫為人臣不忠是為¶
<pb:KR2g0017_SBCK_001-29b>¶
人子不孝也不義之財非吾有也不孝之子非吾子¶
也子起田稷子慙而出反其金自歸罪扵宣王請就¶
誅焉宣王聞之大賞其母之義遂舎稷子之罪復其¶
相位而以公金賜母君子謂稷母㢘而有化詩曰彼¶
君子&KR0006;不素飱&KR0006;無功而食禄不為也况扵受金乎¶
　　頌曰¶
　田稷之母　㢘潔正直　責子受金　以為不徳¶
　忠孝之事　盡材竭力　君子受禄　終不素食¶
劉向古列女傳&KR0195;之一終¶
<pb:KR2g0017_SBCK_001-30a>¶
