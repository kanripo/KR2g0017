# -*- mode: mandoku-view -*-
#+TITLE: 古列女傳
#+DATE: 2015-09-23 10:04:44
#+PROPERTY: JUAN 8

<md:KR2g0017_SBCK_008-30a>¶
<md:KR2g0017_SBCK_000-1a>¶
<pb:KR2g0017_WYG_000-1a>
御製古列女傳序
劉向列女傳宋嘉定間閩中所刋圖書並列殆古遺製
大内有顧愷之女史箴圖旁書箴文即董其昌所刻入
鴻堂帖者不知蘇子容所見列女傳畫為墨跡耶抑刻
本也
　乾隆甲子秋九月
<pb:KR2g0017_WYG_000-2a>
欽定四庫全書　　　　　　史部七
　古列女傳　　　　　　　　　傳記𩔖三(總錄之屬/)
　　提要
　　　　(臣/)等謹案古列女傳七巻續一巻列女傳漢劉向
　　　　撰向字子政本名更生楚元王之後以父任為
　　　　輦郎厯中壘校尉事蹟具漢書本傳漢書藝
　　　　文志儒家𩔖傳向所序六十七篇注曰新序説
　　　　苑世説列女傳頌圖也隋書經籍志雜傳𩔖載
<pb:KR2g0017_WYG_000-2b>
　　　　列女傳十五巻註曰劉向撰曹大家注其書屡經傳
　　　　寫至宋代已非復古本故曽鞏序錄稱曹大家
　　　　所注離其七篇為十四與頌義凡十五篇而益
　　　　以陳嬰毋及東漢以來凡十六事非向本書然
　　　　也嘉祐中集賢校理蘇頌始以頌義篇次復定其
　　　　書為八篇與十五篇者並藏於館閣是鞏校錄
　　　　時已有二本也又王回序曰此書有母儀賢明
　　　　仁智貞節慎義辨通嬖孽等目而各頌其義圖
<pb:KR2g0017_WYG_000-3a>
　　　　其狀總為卒篇傳如太史公記頌如詩之四
　　　　言而圖為屏風然世所行向書乃分傳毎篇
　　　　上下併頌為十五巻其十二巻無頌三傳同
　　　　時人五傳其後人通題曰向撰題其頌曰向
　　　　子歆撰與漢史不合故崇文總目以陳嬰母
　　　　等十六傳為後人所附予以頌考之毎篇皆
　　　　十五傳耳則凡無頌者宜皆非向所奏書不
　　　　特自陳嬰母為斷也向所序書多散亡獨此
<pb:KR2g0017_WYG_000-3b>
　　　　幸存而復為他手所亂故併錄其目而以頌
　　　　證之刪為八篇號古列女傳餘十二傳其文
　　　　亦奥雅可喜故又以時次之别為一篇號續
　　　　列女傳又稱直秘閣吕縉叔集賢校理蘓子
　　　　容象山令林次中各言嘗見母儀賢明四傳
　　　　於江南人家其書為古佩服而各題其頌像
　　　　側是回所見一本所聞一本所刪定又一本
　　　　也錢曽讀書敏求記曰此本始於有虞二妃
<pb:KR2g0017_WYG_000-4a>
　　　　至趙悼后號古列女傳周郊婦人至東漢梁
　　　　嬺等以時次之别為一篇號續列女傳頌義
　　　　大序列於目錄前小序¶七篇散見目錄中間
　　　　頌見各人傳後而傳各有圖巻首標題晉大
　　　　司馬參軍顧愷之圖畫蘓子容嘗見江南人
　　　　家舊本其畫為古佩服各題其頌像側者與
　　　　此恰相符合定為古本無疑云云此本即曽
　　　　家舊物題識印記並存騐其板式紙色確為
<pb:KR2g0017_WYG_000-4b>
　　　　宋槧誠希覯之珍笈惟蘇頌等所見江南本
　　　　在王回刪定以前而此本八篇之數與回本
　　　　合古列女傳續列女傳之目亦與回本合即
　　　　嘉祐八年回所重編之本曽據以為江南舊
　　　　本則稍失之耳其頌本向所作曽鞏及回所
　　　　言不誤而晁公武讀書志乃執隋志之文詆
　　　　其誤信顔籀之註不知漢志舊註凡稱師古
　　　　曰者乃籀註其不題姓氏者皆班固之自註
<pb:KR2g0017_WYG_000-5a>
　　　　以頌圖屬向乃固説非籀説也考顔氏家訓
　　　　稱列女傳劉向所造其子歆又作頌是訛傳
　　　　頌為歆作始於六朝修隋志時去之推僅四
　　　　五十年襲其誤耳豈可遽以駁漢書乎續傳
　　　　一巻曽鞏以為班眧作其説無證特以意為
　　　　之晁公武竟以為項原作舛謬彌甚隋志載
　　　　項原列女後傳十巻非一巻也必牽引旁文
　　　　曲相符㑹則隋志又有趙母註列女傳七巻
<pb:KR2g0017_WYG_000-5b>
　　　　髙氏列女傳八巻皇甫謐列女傳六巻綦母
　　　　䆳列女傳七巻又有曹植列女傳頌一巻繆
　　　　襲列女讃一巻將續傳亦可牽為趙母等頌
　　　　亦可牽為曹植等矣又豈止劉歆班昭項原
　　　　乎今前七巻及頌題向名續傳一巻則不署
　　　　撰人庶㡬核其實而闕所疑焉乾隆四十六
　　　　年十一月恭校上
　　　　　　　總纂官(臣/)紀昀(臣/)陸錫熊(臣/)孫士毅
<pb:KR2g0017_WYG_000-6a>
　　　　　　　　　　　總　校　官　(臣/)陸費墀
<pb:KR2g0017_WYG_000-7a>
欽定四庫全書
　古列女傳目録
　　巻一
　　　母儀傳¶(古列女傳頌義大序一篇小序七章/頌一百單五章云劉歆撰大序見前)
　　　　惟若母儀賢聖有智行為儀表言則中義胎
　　　　養子孫¶以漸教化既成以徳致其功業姑母
　　　　察此不可不法¶
　　　　　右係頌義小序頌見逐傳篇末
<pb:KR2g0017_WYG_000-7b>
　　　　有虞二妃　　　　　棄母姜嫄
　　　　契母簡狄　　　　　啓母塗山
　　　　湯妃有㜪　　　　　周室三母
　　　　衛姑定姜　　　　　齊女傅母
　　　　魯季敬姜　　　　　楚子發母
　　　　鄒孟軻母　　　　　魯之母師
　　　　魏芒慈母　　　　　齊田稷母
　　巻二
<pb:KR2g0017_WYG_000-8a>
　　　賢眀傳¶
　　　　惟若賢明亷正以方動作有節言成文章咸
　　　　曉事理¶知世紀綱循法興居終身無殃妃后
　　　　賢焉名號必揚¶
　　　　　右頌義小序
　　　　周宣姜后　　　　　齊桓衛姬
　　　　晉文齊姜　　　　　秦穆公姬
　　　　楚莊樊姬　　　　　周南之妻
<pb:KR2g0017_WYG_000-8b>
　　　　宋鮑女宗　　　　　晉趙衰妻
　　　　陶荅子妻　　　　　栁下惠妻
　　　　魯黔婁妻　　　　　齊相御妻
　　　　楚接輿妻　　　　　楚老萊妻
　　　　楚於陵妻
　　巻三
　　　仁智𫝊¶
　　　　惟若仁智豫識難易原度天道禍福所移歸
<pb:KR2g0017_WYG_000-9a>
　　　　義從安¶危險必避專專小心永懼匪懈夫人
　　　　省兹榮名必利<md:KR2g0017_SBCK_000-1b>¶　　　　宻康公母　　　　　楚武鄧曼
　　　　許穆夫人　　　　　曹僖氏妻
　　　　孫叔敖母　　　　　晉伯宗妻
　　　　衛靈夫人　　　　　齊靈仲子
　　　　魯臧孫母　　　　　晉羊叔姬
　　　　晉范氏母　　　　　魯公乗姒
<pb:KR2g0017_WYG_000-9b>
　　　　魯漆室女　　　　　魏曲沃婦
　　　　趙將括母
　　巻四
　　　貞順傳¶
　　　　惟若貞順修道正進避嫌逺别為必可信終
　　　　不更二¶天下之俊勤正潔行精專謹慎諸姬
　　　　觀之以為法訓¶
　　　　召南申女　　　　　宋恭伯姬
<pb:KR2g0017_WYG_000-10a>
　　　　衛宣夫人　　　　　蔡人之妻
　　　　黎荘夫人　　　　　齊孝孟姬
　　　　息君夫人　　　　　齊把梁妻
　　　　楚平伯嬴　　　　　楚昭貞姜
　　　　楚白貞姬　　　　　衛宗二順
　　　　魯寡陶嬰　　　　　梁寡髙行
　　　　陳寡孝婦
　　巻五
<pb:KR2g0017_WYG_000-10b>
　　　節義傳¶
　　　　惟若節義必死無避好善慕節終不背義誠
　　　　信勇敢¶何有險詖義之所在赴之不疑姜姒
　　　　法斯以為世基¶
　　　　魯孝義保　　　　　楚成鄭瞀
　　　　晉圉懐嬴　　　　　趙昭越姬
　　　　蓋將之妻　　　　　魯義姑姊
　　　　代趙夫人　　　　　齊義繼母
<pb:KR2g0017_WYG_000-11a>
　　　　魯秋潔婦　　　　　周主忠妾
　　　　魏節乳母　　　　　梁節姑姊
　　　　珠崖二義　　　　　郃陽友娣
　　　　京師節女
　　巻六
　　　辯通傳¶
　　　　惟若辯通文辭可從連類引譬以投禍凶推
　　　　摧一切¶後不復重終能一心開意甚公妻妾
<pb:KR2g0017_WYG_000-11b>
　　　　則焉為世所誦¶
　　　　齊管妾倩　　　　　楚江乙母
　　　　晉弓工女　　　　　齊傷槐女
　　　　楚野辯女　　　　　阿谷處女
　　　　趙津女娟　　　　　趙佛肸母
　　　　齊鍾離春(無/鹽)　　　　齊威虞姬
　　　　齊宿瘤女　　　　　齊孤逐女
　　　　楚處莊姪　　　　　齊女徐吾
<pb:KR2g0017_WYG_000-12a>
　　　　齊太倉女
　　巻七
　　　孽嬖傳<md:KR2g0017_SBCK_000-2a>¶　　　　惟若孽嬖亦甚嫚易淫妬熒惑背節棄義指
　　　　是為非¶終被禍敗¶
　　　　夏桀末喜　　　　　殷紂妲巳
　　　　周幽襃姒　　　　　衛宣公姜
　　　　魯桓文姜　　　　　魯荘哀姜
<pb:KR2g0017_WYG_000-12b>
　　　　晉獻驪姬　　　　　魯宣穆姜
　　　　陳女夏姬　　　　　齊靈聲姬
　　　　齊東郭姬　　　　　衛二亂女
　　　　趙靈吳女　　　　　楚考李后
　　　　趙悼倡女
　　巻八
　　　續列女傳
　　　　周郊婦人(續仁智/第十二)　　陳國辯女(續辯通/第七)
<pb:KR2g0017_WYG_000-13a>
　　　　聶政之姊(續節義/第十三)　　王孫氏母(續節義/第十四)
　　　　陳嬰之母(續賢明/第十六)　　王陵之母(續節義/第十九)
　　　　張湯之母(續仁智/第十八)　　雋不疑母(續母儀/第十七)
　　　　漢楊夫人(續賢明/第十八)　　漢霍夫人(綺孽嬖/第十七)
　　　　嚴延年母(續仁智/第十七)　　漢馮昭儀(續節義/第十八)
　　　　　右十二傳漢成帝前人而無頌
　　　　王章妻女(續仁智/第十九)　　班女媫妤(續辯通/第十七)
　　　　漢趙飛燕(續孽嬖/第四)　　孝平王后(續貞順/第十一)
<pb:KR2g0017_WYG_000-13b>
　　　　更始夫人(續孽嬖/第十八)　　梁鴻之妻(續賢明/第十七)
　　　　明德馬后(續母儀/第七)　　梁夫人嬺(續辯通/第十八)
　　　　　右三傳成帝同時人五傳後時人而皆班
　　　　　氏前人或同時人並無頌
　　　崇文總目序
　　右列女傳劉向撰後漢班氏注按向作列女傳八
　　篇一曰母儀二曰賢明三曰仁智四曰貞順五曰
　　節義六曰辯通七曰孽嬖八曰傳頌
<pb:KR2g0017_WYG_000-14a>
　　　　謹按列女傳頌義大序小序及頌或者皆以
　　　　為劉¶向子劉歆作驥謹按隋書崇文總目及
　　　　本朝曽校書¶序則非歆作明矣然崇文總目
　　　　則以續二十傳無¶頌附入向七篇中分上下
　　　　為一十四篇并傳頌一¶篇共成一十五篇今
　　　　人則以向所撰列女傳七篇¶并續列女傳二
　　　　十傳為一篇共計八篇今止依此¶将頌義大
　　　　序列於目錄前小序七篇散見目錄中¶間頌
<pb:KR2g0017_WYG_000-14b>
　　　　見各人傳後觀者宜詳察焉<md:KR2g0017_SBCK_000-3a>¶嘉定七年甲戌
　　　　十二月初五日武夷蔡驥孔良拜手謹書


<pb:KR2g0017_WYG_001-1a>
欽定四庫全書
　古列女傳巻一　¶　　　　¶　¶漢　<md:KR2g0017_SBCK_001-1a>¶劉向　撰
　¶　母儀傳¶
　　　有虞二妃¶
有虞二妃者帝堯之二女也長娥皇次女英舜父頑¶母
嚚父號瞽瞍弟曰象敖游於嫚舜能諧柔之承事¶瞽䏂
以孝母憎舜而愛象舜猶内治靡有姦意四嶽¶薦之於
堯堯乃妻以二女以觀厥内二女承事舜於¶畎畝之中
<pb:KR2g0017_WYG_001-1b>
不以天子之女故而驕盈怠嫚猶謙謙恭¶儉思盡婦道
瞽瞍與象謀殺舜使塗廩舜歸告二女¶曰父母使我塗
廩我其往二女曰往哉舜既治廩乃<md:KR2g0017_SBCK_001-1b>¶捐階瞽瞍焚廩舜
往飛出象復與父母謀使舜浚井¶舜乃告二女二女曰
俞往哉舜往浚井格其出入從¶掩舜潜出時既不能殺
舜瞽瞍又使舜飲酒醉将殺¶之舜告二女二女乃與舜
藥浴汪遂往舜終日飲酒¶不醉舜之女弟繫憐之與二
嫂諧父母欲殺舜怒之不已舜猶¶不怨舜往于田號泣
<pb:KR2g0017_WYG_001-2a>
日呼旻天呼父母惟¶害若兹思慕不巳不怨其弟篤厚
不怠既納于百揆¶賔于四門選于林木入于大麓堯試
之百方毎事常¶謀于二女舜既嗣位升為天子娥皇為
后女英為妃¶封象于有庳事瞽瞍猶若焉天下稱二妃
聰眀貞仁<md:KR2g0017_SBCK_001-2a>¶舜陟方死於蒼梧號曰重華二妃死於江湘
之間俗¶謂之湘君君子曰二妃徳純而行篤詩云不顯
惟徳¶百辟其型之此之謂也¶
　頌曰¶元始二妃帝堯之女嬪列有虞承舜於下¶以尊
<pb:KR2g0017_WYG_001-2b>
　事卑終能勞苦瞽瞍和寧卒享福祐<md:KR2g0017_SBCK_001-2b>¶　　　棄母姜嫄¶
棄母姜嫄者邰侯之母也當堯之時行見巨人跡好¶而
履之歸而有娠浸以益大心怪惡之卜筮禋祀以¶求無
子終生子以為不祥而棄之隘巷牛羊避而不¶踐乃送
之平林之中後伐平林者咸薦之覆之乃取¶置寒氷之
上飛鳥傴翼之姜嫄以為異乃收以歸因¶命曰棄姜嫄
之性清静專一好種稼穡及棄長而教¶之種樹桑麻棄
<pb:KR2g0017_WYG_001-3a>
之性眀而仁能育其教卒致其名堯¶使棄居稷官更國
邰地遂封棄於邰號曰后稷及堯¶崩舜即位乃命之曰
棄黎民阻饑汝后稷播時百榖<md:KR2g0017_SBCK_001-3a>¶其後世世居稷至周文
武而興為天子君子謂姜嫄¶静而有化詩云赫赫姜嫄
其德不囘上帝是依又曰¶思文后稷克配彼天立我蒸
民此之謂也¶
　頌曰¶棄母姜嫄清静專一履跡而孕懼棄於野¶鳥獸
　覆翼乃復收恤卒為帝佐母道既畢<md:KR2g0017_SBCK_001-3b>¶
<pb:KR2g0017_WYG_001-3b>
　　　契母簡狄¶
契母簡狄者有娀氏之長女也當堯之時與其妹娣¶浴
於𤣥丘之水有𤣥鳥衘卵過而墜之五色甚好簡¶狄與
其妹娣競往取之簡狄得而含之誤而吞之遂¶生契焉
簡狄性好人事之治上知天文樂於施惠及¶契長而教
之理順之序契之性聰眀而仁能育其教¶卒致其名堯
使為司徒封之於亳及堯崩舜即位乃¶勅之曰契百姓
不親五品不遜汝作司徒而敬敷五¶教在寛其後世世
<pb:KR2g0017_WYG_001-4a>
居亳至殷湯興為天子君子謂簡¶狄仁而有禮詩云有
娀方将立子生商又曰天命𤣥<md:KR2g0017_SBCK_001-4a>¶鳥降而生商此之謂也¶
　頌曰¶契母簡狄敦仁勵翼吞卵産子遂自修飾¶教以
　事理推恩有德契為帝輔盖母有力<md:KR2g0017_SBCK_001-4b>¶　　　啓母塗山¶
啓母者塗山氏長女也夏禹娶以為妃既生啓辛壬¶癸
甲啓呱呱泣禹去而治水惟荒度土功三過其家¶不入
其門塗山獨眀教訓而致其化焉及啓長化其¶徳而從
<pb:KR2g0017_WYG_001-4b>
其教卒致令名禹為天子而啓為嗣持禹之¶功而不殞
君子謂塗山彊於教誨詩云釐爾士女從¶以孫子此之
謂也¶
　頌曰¶啓母塗山維配帝禹辛壬癸甲禹往敷土¶啓呱
　呱泣母獨論序教訓以善卒繼其父<md:KR2g0017_SBCK_001-6a>¶　　　湯妃有㜪¶
湯妃有㜪者有㜪氏之女也殷湯娶以為妃生仲壬¶外
丙亦眀教訓致其功有㜪之妃湯也統領九嬪後¶宫有
<pb:KR2g0017_WYG_001-5a>
序咸無妬媢逆理之人卒致王功君子謂妃眀¶而有序
詩云窈窕淑女君子好逑言賢女能為君子¶和好衆妾
其有㜪之謂也¶
　頌曰¶湯妃有㜪質行聰眀媵從伊尹自夏適殷¶勤慤
　洽中九嬪有行化訓内外亦無愆殃<md:KR2g0017_SBCK_001-6b>¶　　　周室三母¶
三母者太姜太任太姒　太姜者王季之母有吕氏¶之
女太王娶以為妃生太伯仲雍王季貞順率導靡¶有過
<pb:KR2g0017_WYG_001-5b>
失太王謀事遷徙必與太姜君子謂太姜廣於¶徳教¶¶¶¶
太任者文王之母摯任氏中女也王季娶為妃太任¶之
性端一誠荘惟徳之行及其有娠目不視惡色耳<md:KR2g0017_SBCK_001-7a>¶不聽
淫聲口不出敖言能以胎教溲於豕牢而生文¶王文王
生而眀聖太任教之以一而識百君子謂太¶任為能胎
教古者婦人姙子寝不側坐不邉立不蹕¶不食邪味割
不正不食席不正不坐目不視於邪色¶耳不聽於淫聲
夜則令瞽誦詩道正事如此則生子¶形容端正才德必
<pb:KR2g0017_WYG_001-6a>
過人矣故姙子之時必慎所感感¶於善則善感於惡則
惡人生而肖萬物者皆其母感¶於物故形音肖之文王
母可謂知肖化矣¶　太姒者武王之母禹後有莘姒氏
之女仁而眀道文¶王嘉之親迎於渭造舟為梁及入太
姒思媚太姜太<md:KR2g0017_SBCK_001-7b>¶任旦夕勤勞以進婦道太姒號曰文母
文王¶治外文母治内太姒生十男長伯邑¶考次武王發
次周公旦次管叔鮮次蔡叔¶度次曹叔振鐸次霍叔武
次成叔處次康¶叔封次聃季載太姒教誨十子自少及
<pb:KR2g0017_WYG_001-6b>
長未嘗見¶邪僻之事及其長文王繼而教之卒成武王
周公之¶德<md:KR2g0017_SBCK_001-8a>¶君子謂太姒仁眀而有德詩曰大¶邦有子俔
天之妹文定厥祥親迎於渭造舟為梁不¶顯其光又曰
太姒嗣徽音則百斯男此之謂也<md:KR2g0017_SBCK_001-8b>¶　頌曰¶周室三母太姜任姒文武之興盖由斯起¶太姒
　最賢號曰文母三姑之德亦甚大矣<md:KR2g0017_SBCK_001-10a>¶　　　衛姑定姜¶
衛姑定姜者衛定公之夫人公子之母也公子既娶¶而
<pb:KR2g0017_WYG_001-7a>
死其婦無子畢三年之䘮定姜歸其婦自送之至¶於野
㤙愛哀思悲心感慟立而望之揮泣埀涕乃賦¶詩曰燕
燕于飛差池其羽之子于歸逺送于野瞻望¶弗及泣涕
如雨送去婦泣而望之又作詩曰先君之¶思以畜寡人
君子謂定姜為慈姑過而之厚定公惡¶孫林父孫林父
奔晉晉侯使郤犫為請還定公欲辭¶定姜曰不可是先
君宗卿之嗣也大國又以為請而¶弗許将亡雖惡之不
猶愈於亡乎君其忍之夫安民<md:KR2g0017_SBCK_001-10b>¶而宥宗卿不亦可乎定
<pb:KR2g0017_WYG_001-7b>
公遂復之君子謂定姜能逺¶患難詩曰其儀不忒正是
四國此之謂也定公卒立¶敬姒之子衎為君是為獻公
獻公居䘮而慢定姜既¶哭而息見獻公之不哀也不内
食飲嘆曰是将敗衛¶國必先害善人夫禍衞國也夫吾
不獲鱄也使主社¶稷大夫聞之皆懼孫文子自是不敢
舍其重器於衛¶鱄者獻公弟子鮮也賢而定姜欲立之
而不得後獻¶公暴虐慢侮定姜卒見逐走出亡至境使
祝宗告亡¶且告無罪於廟定姜曰不可若令無神不可
<pb:KR2g0017_WYG_001-8a>
誣有罪¶若何告無罪也且公之行舎大臣而與小臣謀
一罪<md:KR2g0017_SBCK_001-11a>¶也先君有家卿以為師保而蔑之二罪也余以巾
櫛¶事先君而暴妾使余三罪也告亡而巳無告無罪其¶
後頼鱄力獻公復得反國君子謂定姜能以辭教詩¶云
我言惟服此之謂也鄭皇耳率師侵衛孫文子卜¶追之
獻兆於定姜曰兆如山林有夫出征而䘮其雄¶定姜曰
征者䘮雄禦冦之利也大夫圖之衛人追之¶獲皇耳於
大丘君子謂定姜達於事情詩云左之¶左之君子宜之
<pb:KR2g0017_WYG_001-8b>
此之謂也¶
　頌曰¶衞姑定姜送婦作詩㤙愛慈惠泣而望之<md:KR2g0017_SBCK_001-11b>¶數諫
　獻公得其罪尤聰眀逺識䴡於文辭<md:KR2g0017_SBCK_001-13a>¶　　　齊女傅母¶
傅母者齊女之傅母也女為衛荘公夫人號曰荘姜¶姜
交好始往&KR0757;行衰惰有冶容之行淫泆之心傅母見其
婦道¶不正諭之云子之家世世尊榮當為民法則子之
質¶聰達於事當為人表式儀貎壮䴡不可不自修整衣
<pb:KR2g0017_WYG_001-9a>
錦絅裳飾在輿馬是不貴德也乃作詩曰碩人其頎¶衣
錦絅衣齊侯之子衛侯之妻東宫之妹邢侯之姨¶譚公
維私砥厲女之心以髙節以為人君之子弟為¶國之夫
人尤不可有邪僻之行焉女遂感而自修¶君子善傅母
之防未然也荘姜者東宫得臣之妹也<md:KR2g0017_SBCK_001-13b>¶無子姆戴媯之
子桓公公子州吁嬖人之子也有寵¶驕而好兵荘公弗
禁後州吁果殺桓公詩曰無教猱¶升木此之謂也¶
　頌曰¶齊女傅母防女未然稱列先祖莫不尊榮¶作詩
<pb:KR2g0017_WYG_001-9b>
　眀指使無辱先荘姜姆妹卒能脩身<md:KR2g0017_SBCK_001-15a>¶　<md:KR2g0017_SBCK_001-18a>¶　　魯季敬姜¶
魯季敬姜者莒女也號戴巳魯大夫公父穆伯之妻¶文
伯之母季康子之從祖叔母也博達知禮穆伯先¶死敬
姜守養文伯出學而還歸敬姜側目而盼之見¶其友上
堂從後堦降而却行奉劒而正履若事父兄¶文伯自以
為成人矣敬姜召而數之曰昔者武王罷¶朝而結絲&KR1611;
絶左右顧無可使結之者俯而自申之¶故能成王道桓
<pb:KR2g0017_WYG_001-10a>
公坐友三人諫臣五人日舉過者三¶十人故能成霸業
周公一食而三吐哺一沐而三握¶髪所執贄而見於窮
閭隘巷者七十餘人故能存周<md:KR2g0017_SBCK_001-18b>¶室彼二聖一賢者皆霸
王之君也而下人如此其所¶與逰者皆過已者也是以
日益而不自知也今以子¶年之少而位之卑所與逰者
皆為服役子之不益亦¶以眀矣文伯乃謝罪於是乃擇
嚴師賢友而事之所¶與逰處者皆黄耄倪齒也文伯引
祍攘捲而親饋之¶敬姜曰子成人矣君子謂敬姜偹於
<pb:KR2g0017_WYG_001-10b>
教化詩云濟濟¶多士文王以寧此之謂也文伯相魯敬
姜謂之曰吾¶語汝治國之要盡在經矣夫幅者所以正
曲枉也不¶可不彊故幅可以為将畫者所以均不均服
不服也¶故畫可以為正物者所以治蕪與莫也故物可
以為<md:KR2g0017_SBCK_001-19a>¶都大夫持交而不失出入不絶者梱也梱可以為
大¶行人也推而往引而来者綜也綜可以為闗内之師¶
主多少之數者均也均可以為内史服重任行逺道¶正
直而固者軸也軸可以為相舒而無窮者摘也摘¶可以
<pb:KR2g0017_WYG_001-11a>
為三公文伯再拜受教文伯退朝朝敬姜敬姜¶方績文
伯曰以&KR2228;之家而主猶績懼干季孫之怒其¶以&KR2228;為不
能事主乎敬姜嘆曰魯其亡乎使吾子備¶官而未之聞
耶居吾語女昔聖王之處民也擇瘠土¶而處之勞其民
而用之故長王天下夫民勞則思思¶則善心生逸則淫
淫則忘善忘善則惡心生沃土之<md:KR2g0017_SBCK_001-19b>¶民不材淫也瘠土之
民嚮義勞也是故天子大采朝¶日與三公九卿祖識地
徳日中考政與百官之政事¶使師尹維旅牧宣敬民事
<pb:KR2g0017_WYG_001-11b>
少采夕月與太史司載糾¶䖍天刑日入監九御使潔奉
禘郊之粢盛而後即安¶諸侯朝修天子之業令晝考其
國夕省其典刑夜儆¶百工使無慆淫而後即安卿大夫
朝考其職晝講其¶庶政夕序其業夜庀其家事而後即
安士朝而受業¶晝而講肄夕而習復夜而計過無憾而
後即安自庶¶人巳下眀而動晦而休無日以怠王后親
織𤣥紞公¶侯之夫人加之以紘綖卿之内子為大帶命
婦成祭<md:KR2g0017_SBCK_001-20a>¶服列士之妻加之以朝服自庶士以下皆衣其
<pb:KR2g0017_WYG_001-12a>
夫社¶而賦事烝而獻功男女効績否則有辟古之制也
君¶子勞心小人勞力先王之訓也自上以下誰敢淫心¶
舍力今我寡也爾又在下位朝夕處事猶恐忘先人¶之
業况有怠惰其何以辟吾兾汝朝夕修我曰必無¶廢先
人爾今也曰胡不自安以是承君之官余懼穆¶伯之絶
祀也仲尼聞之曰弟子記之季氏之婦不淫¶矣詩曰婦
無公事休其蠶織言婦人以蠶織為公事¶者也休之非
禮也文伯飲南宫敬叔酒以露堵父為¶客羞鼈焉小堵
<pb:KR2g0017_WYG_001-12b>
父怒相延食鼈堵父辭曰将使鼈<md:KR2g0017_SBCK_001-20b>¶長而食之遂出敬姜
聞之怒曰吾聞之先子曰祭養¶尸饗養上賔鼈於人何
何有而使夫人怒遂逐文伯五¶日魯大夫辭而復之君
子謂敬姜為慎㣲詩曰我有¶㫖酒嘉賔式燕以樂言尊
賔也文伯卒敬姜戒其妾¶曰吾聞之好内女死之好外
士死之今吾子夭死吾¶惡其以好内聞也二三婦之辱
共祀先祀者請毋瘠¶色毋揮涕毋陷膺毋憂容有降服
毋加服從禮而静¶是昭吾子仲尼聞之曰女知莫如婦
<pb:KR2g0017_WYG_001-13a>
男知莫如夫公¶父氏之婦知矣欲眀其子之令德詩曰
君子有穀貽¶厥孫子此之謂也敬姜之處䘮也朝哭穆
伯暮哭文<md:KR2g0017_SBCK_001-21a>¶伯仲尼聞之曰季氏之婦可謂知禮矣愛而
無私上¶下有章敬姜嘗如季氏康子在朝與之言不應
從之¶及寝門不應而入康子辭於朝而入見曰肥也不
得¶聞命毋乃罪耶敬姜對曰子不聞耶天子及諸侯合¶
民事於内朝自卿大夫以下合官職於外朝合家事¶於
内朝寝門之内婦人治其職焉上下同之夫外朝¶子将
<pb:KR2g0017_WYG_001-13b>
業君之官職焉内朝子将庀季氏之政焉皆非¶吾所敢
言也康子嘗至敬姜䦱門而與之言皆不踰¶閾祭悼子
康子與焉酢不受徹俎不讌宗不具不繹¶繹不盡飲則
不退仲尼謂敬姜别於男女之禮矣詩<md:KR2g0017_SBCK_001-21b>¶曰女也不爽此
之謂也¶
　頌曰¶文伯之母號曰敬姜通達知禮德行光眀¶匡子
　過失教以法理仲尼賢焉列為慈母<md:KR2g0017_SBCK_001-23a>¶　　　楚子發母
<pb:KR2g0017_WYG_001-14a>
楚将子發之母也子發攻秦絶粮使人請於王因歸¶問
其母母問使者曰士卒得無恙乎對曰士卒并分¶菽粒
而食之又問将軍得無恙乎對曰将軍朝夕芻¶豢黍粱
子發破秦而歸其母閉門而不内使人數之¶曰子不聞
越王勾踐之伐吳客有獻醇酒一器王使¶人注江之上
流使士卒飲其下流味不及加美而士¶卒戰自五也異
日有獻一&KR0504;糗糒者王又以賜軍士¶分而食之甘不踰
嗌而戰自十也今子為将士卒并¶分菽粒而食之子獨
<pb:KR2g0017_WYG_001-14b>
朝夕芻豢黍粱何也詩不云乎<md:KR2g0017_SBCK_001-23b>¶好樂無荒良士休休言
不失和也夫使人入於死地¶而自康樂於其上雖有以
得勝非其術也子非吾子¶也無入吾門子發於是謝其
母然後内之君子謂子¶發母能以教誨詩云教誨爾子
式榖似之此之謂也¶
　頌曰¶子發之母刺子驕泰将軍稻粱士卒菽粒¶責以
　無禮不得人力君子嘉焉編於母德<md:KR2g0017_SBCK_001-25a>¶　　　鄒孟軻母
<pb:KR2g0017_WYG_001-15a>
鄒孟軻之母也號孟母其舍近墓孟子之少也嬉逰為
墓間之事踴躍築埋孟母曰此非吾所以居處子乃去
舎市傍其嬉戱為賈人衒賣之事孟母又曰此非吾所
以居處子也復徙舎學宫之旁其嬉逰乃設俎豆揖譲
進退孟母曰真可以居吾子矣遂居及孟子長學六藝
卒成大儒之名君子謂孟母善以漸化詩云彼姝者子
何以予之此之謂也孟子之少也既學而歸孟母方績
問曰學所至矣孟子曰自若也孟母以刀斷其織孟子
<pb:KR2g0017_WYG_001-15b>
懼而問其故孟母曰子之廢學若吾㫁斯織也夫君子
學以立名問則廣知是以居則安寧動則逺害今而廢
之是不免於厮役而無以離於禍患也何以異於織績
而食中道廢而不為寧能衣其夫子而長不乏粮食哉
女則廢其所食男則墮於修德不為竊盗則為虜役矣
孟子懼旦夕勤學不息師事子思遂成天下之名儒君
子謂孟母知為人母之道矣詩云彼姝者子何以告之
此之謂也孟子既娶将入私室其婦&KR0221;而在内孟子不
<pb:KR2g0017_WYG_001-16a>
悅遂去不入婦辭孟母而求去曰妾聞夫婦之道私室
不與焉今者妾竊惰在室而夫子見妾勃然不恱是客
妾也婦人之義盖不客宿請歸父母於是孟母召孟子
而謂之曰夫禮将入門問孰存所以致敬也将上堂聲
必揚所以戒人也将入户視必下恐見人過也今子不
察於禮而責禮於人不亦逺乎孟子謝遂留其婦君子
謂孟母知禮而眀於姑母之道孟子處齊而有憂色孟
母見之曰子若有憂色何也孟子曰不敢異日閒居擁
<pb:KR2g0017_WYG_001-16b>
楹而嘆孟母見之曰鄉見子有憂色曰不也今擁楹而
嘆何也孟子對曰軻聞之君子稱身而就位不為茍得
而受賞不貪榮禄諸侯不聽則不達其土聽而不用則
不踐其朝今道不用於齊願行而母老是以憂也孟母
曰夫婦人之禮精五飰羃酒漿養舅姑縫衣裳而巳矣
故有閨内之修而無境外之志易曰在中饋无攸遂詩
曰無非無儀惟酒食是議以言婦人無擅制之義而有
三從之道也故年少則從乎父母出嫁則從乎夫夫死
<pb:KR2g0017_WYG_001-17a>
則從乎子禮也今子成人也而我老矣子行乎子義吾
行乎吾禮君子謂孟母知婦道詩云載色載笑匪怒伊
教此之謂也
　頌曰孟子之母教化列分處子擇藝使從大倫子學
　不進斷機示焉子遂成德為當世冠
　　　魯之母師¶
母師者魯九子之寡母也臘日休作者嵗祀禮事畢¶悉
召諸子謂曰婦人之義非有大故不出夫家然吾¶父母
<pb:KR2g0017_WYG_001-17b>
家多㓜稚嵗時禮不理吾從汝謁往監之諸子皆¶頓首
許諾又召諸婦曰婦人有三從之義而無專制¶之行少
繫父母長繫於夫老繫於子今諸子許我歸¶視私家雖
踰正禮願與少子俱以備婦人出入之制¶諸婦其慎房
户之守吾夕而返於是使少子僕歸辦¶家事天隂還失
早至閭外而止夕而入魯大夫從䑓¶上見而怪之使人
間視其居處禮節甚修家事甚理<md:KR2g0017_SBCK_001-25b>¶使者還以狀對於是
大夫召母而問之曰一日從北¶方来至閭而止良久乃
<pb:KR2g0017_WYG_001-18a>
入吾不知其故甚怪之是¶以問也母對曰妾不幸早失
夫獨與九子居臘月禮¶畢事閒從諸子謁歸視私家與
諸婦孺子期夕而返¶妾恐其酺醵醉飽人情所有也妾
返太早不敢復返¶故止閭外期盡而入大夫美之言於
穆公賜母尊號¶曰母師使眀請夫人夫人諸姬皆師之
君子謂母師¶能以身教夫禮婦人未嫁則以父母為天
既嫁則以¶夫為天其䘮父母則降服一等無二天之義
也詩云¶出宿于濟飲餞于禰女子有行逺父母兄弟<md:KR2g0017_SBCK_001-26a>¶
<pb:KR2g0017_WYG_001-18b>
　頌曰¶九子之母誠知禮經謁歸還反不揜人情¶德行
　既備卒䝉其榮魯君賢之號以尊名<md:KR2g0017_SBCK_001-26b>¶　　　魏芒慈母¶
魏芒慈母者魏孟陽氏之女芒夘之後妻也有三子¶前
妻之子有五人皆不愛慈母遇之甚異猶不愛慈¶母乃
令其三子不得與前妻子齊衣服飲食起居進¶退甚相
逺前妻之子猶不愛於是前妻中子犯魏王¶令當死慈
母憂戚悲哀帶圍减尺朝夕勤勞以救其¶罪人有謂慈
<pb:KR2g0017_WYG_001-19a>
母曰人不愛母至甚也何為勤勞憂懼如此慈母曰如
妾¶親子雖不愛妾猶救其禍而除其害獨於假子而不¶
為何以異於凡母其父為其孤也而使妾為其繼母¶繼
母如母為人母而不能愛其子可謂慈乎親其親而<md:KR2g0017_SBCK_001-27a>¶偏
其假可謂義乎不慈且無義何以立於世彼雖不¶愛妾安
可以忘義乎遂訟之魏安釐王聞之髙其義¶曰慈母如
此可不救其子乎乃赦其子復其家自此¶五子親附慈
母雍雍若一慈母以禮義之漸率導八¶子咸為魏大夫
<pb:KR2g0017_WYG_001-19b>
卿士各成於禮義君子謂慈母一心¶詩云尸鳩在桑其
子七兮淑人君子其儀一兮其儀¶一兮心如結兮言心
之均一也尸鳩以一心養七子¶君子以一儀養萬物一
心可以事百君百心不可以¶事一君此之謂也¶
　頌曰<md:KR2g0017_SBCK_001-27b>¶芒夘之妻五子後母慈惠仁義扶養假子¶雖不
　吾愛拳拳若親繼母若斯亦誠可尊<md:KR2g0017_SBCK_001-29a>¶　　　齊田稷母¶
齊田稷子之母也田稷子相齊受下吏之貨金百鎰¶以
<pb:KR2g0017_WYG_001-20a>
遺其母母曰子為相三年矣禄未嘗多若此也豈¶修士
大夫之費哉安所得此對曰誠受之於下其母¶曰吾聞
士修身潔行不為茍得竭情盡實不行詐偽¶非義之事
不計於心非理之利不入於家言行若一¶情貎相副今
君設官以待子厚禄以奉子言行則可¶以報君夫為人
臣而事其君猶為人子而事其父也¶盡力竭能忠信不
欺務在効忠必死奉命亷潔公正¶故遂而无患今子反
是逺忠矣夫為人臣不忠是為<md:KR2g0017_SBCK_001-29b>¶人子不孝也不義之財
<pb:KR2g0017_WYG_001-20b>
非吾有也不孝之子非吾子¶也子起田稷子慙而出反
其金自歸罪於宣王請就¶誅焉宣王聞之大賞其母之
義遂舍稷子之罪復其¶相位而以公金賜母君子謂稷
母亷而有化詩曰彼¶君子兮不素飱兮無功而食禄不
為也況於受金乎¶
　頌曰¶田稷之母亷潔正直責子受金以為不德忠孝
　之事盡材竭力君子受禄終不素食¶
　古列女傳巻一
<md:KR2g0017_SBCK_001-30a>¶
<md:KR2g0017_SBCK_002-1a>¶
<pb:KR2g0017_WYG_002-1a>
欽定四庫全書
　古列女傳巻二¶　　　　　　漢　劉向　撰
　　賢明傳¶
　　　周宣姜后¶
周宣姜后者齊侯之女也賢而有徳事非禮不言行¶非
禮不動宣王常早卧晏起后夫人不出房姜后脫¶簮珥
待罪於永巷使其傅母通言於王曰妾之不才¶妾之淫
心見矣至使君王失禮而晏朝以見君王樂¶色而忘徳
<pb:KR2g0017_WYG_002-1b>
也夫茍樂色必好奢窮欲亂之所興也原¶亂之興從婢
子起敢請婢子之罪王曰寡人不徳實¶自生過非夫人
之罪也遂復姜后而勤於政事早朝<md:KR2g0017_SBCK_002-1b>¶晏退卒成中興之
名君子謂姜后善於威儀而有徳¶行夫禮后夫人御於
君以燭進至於君所滅燭適房¶中脫朝服衣䙝服然後
進御於君雞鳴樂師擊鼓以¶告旦后夫人鳴珮而去詩
曰威儀抑抑徳音秩秩又¶曰隰桑有阿其葉有幽既見
君子徳音孔膠夫婦人¶以色親以徳固姜氏之徳行可
<pb:KR2g0017_WYG_002-2a>
謂孔膠也¶
　頌曰¶嘉兹姜后厥徳孔賢由禮動作匹配周宣¶引過
　推譲宣王悟焉夙夜崇道為中興君<md:KR2g0017_SBCK_002-3a>¶　　　齊桓¶衛姬
衛姬者衛侯之女齊桓公之夫人也桓公好淫樂衛¶姬
為之不聽鄭衛之音桓公用管仲寗戚行霸道諸¶侯皆
朝而衛獨不至桓公與管仲謀伐衛罷朝入閨衛¶姬望
見桓公脫簮珥解環佩下堂再拜曰願請衛之¶罪桓公
<pb:KR2g0017_WYG_002-2b>
曰吾與衛無故姬何請耶對曰妾聞之人君¶有三色顯
然喜樂容貌淫樂者鐘鼓酒食之色寂然¶清静意氣沈
抑者䘮禍之色忿然充滿手足矜動者¶攻伐之色今妾
望君舉趾髙色厲音揚意在衛也是¶以請之桓公許諾
眀日臨朝管仲趨進曰君之&KR0681;朝<md:KR2g0017_SBCK_002-3b>¶也恭而氣下言則徐
無伐國之志是釋衛也桓公曰¶善乃立衛姬為夫人號
管仲為仲父曰夫人治内管¶仲治外寡人雖愚足以立
於世矣君子謂衛姬信而¶有行詩曰展如之人兮邦之
<pb:KR2g0017_WYG_002-3a>
媛也¶
　頌曰¶齊桓衛姬忠欵誠信公好淫樂姬為修身¶望色
　請罪桓公嘉焉厥使治内立為夫人<md:KR2g0017_SBCK_002-5a>¶　　　晉文齊姜¶
齊姜者齊桓公之宗女晉文公之夫人也初文公父獻¶
公納驪姬譛殺太子申生文公號公子重耳與舅犯¶奔
狄適齊齊桓公以宗女妻之遇之甚善有馬二十¶乗将
死於齊曰人生安樂而巳誰知其他子犯知文¶公之安
<pb:KR2g0017_WYG_002-3b>
齊也欲行而患之與從者謀於桑下蠶妾在¶焉妾告姜
氏姜殺之而言於公子曰從者将以子行¶聞者吾巳除
之矣公子必從不可以貳貳無成命自¶子去晉晉無寧
嵗天未亡晉有晉國非子而誰子¶其勉之上帝臨子貳
必有咎公子曰吾不動必死於<md:KR2g0017_SBCK_002-5b>¶此矣姜曰不可周詩曰
莘莘征夫毎懐靡及夙夜征¶行猶恐無及况欲懐安将
何及矣人不求及其能及¶乎亂不長世公子必有晉公
子不聽姜與舅犯謀醉載¶之以行酒醒公子以戈逐舅
<pb:KR2g0017_WYG_002-4a>
犯曰若事有濟則可無¶所濟吾食舅氏之肉豈有饜哉
遂行過曹宋鄭楚而¶入秦秦穆公乃以兵内之於晉晉
人殺懐公而立公¶子重耳是為文公迎齊姜以為夫人
遂霸天下為諸¶侯盟主君子謂齊姜潔而不瀆能育君
子於善詩云¶彼美孟姜可與寤言此之謂也¶
　頌曰<md:KR2g0017_SBCK_002-6a>¶齊姜公正言行不怠勸勉晉文反國無疑¶公子
　不聽姜與犯謀醉而載之卒成霸基<md:KR2g0017_SBCK_002-6b>¶　　　秦穆公姬
<pb:KR2g0017_WYG_002-4b>
穆姬者秦穆公之夫人晉獻公之女太子申生之同¶母
姊與惠公異母賢而有義獻公殺太子申生逐羣¶公子
惠公號公子夷吾奔梁及獻公卒得因秦立始¶即位穆
姬使納羣公子曰公族者君之根本惠公不¶用又背秦
賂晉饑請粟於秦秦與之秦饑請粟於晋¶晉不與秦遂
興兵與晉戰獲晉君以歸秦穆公曰掃¶除先人之廟寡
人将以晉君見穆姬聞之乃與太子¶罃公子𢎞與簡璧
衰絰履薪以迎且告穆公曰上天¶降災使兩君匪以玉
<pb:KR2g0017_WYG_002-5a>
帛相見乃以興戎婢子娣姒不<md:KR2g0017_SBCK_002-7a>¶能相教以辱君命晉君
朝以入婢子夕以死惟君其¶圖之公懼乃舍諸靈臺大
夫請以入公曰獲晉公以¶功歸今以䘮歸将焉用遂改
館晉君饋以七牢而遣¶之穆姬死穆姬之弟重耳入秦
秦送之晉是為晉文¶公太子罃思母之恩而送其舅氏
也作詩曰我送舅¶氏曰至渭陽何以贈之路車乗黄君
子曰慈母生孝¶子詩云敬慎威儀維民之則穆姬之謂
也
<pb:KR2g0017_WYG_002-5b>
　頌曰¶秦穆夫人晉惠之姊秦執晉君夫人流涕¶痛不
　能救乃将赴死穆公義之遂釋其弟<md:KR2g0017_SBCK_002-7b>¶　　　楚荘樊姬¶
樊姬楚荘王之夫人也荘王即位好狩獵樊姬諌¶不止
乃不食禽獸之肉王改過勤於政事王嘗聽朝¶罷晏姬
下殿迎曰何罷晏也得無飢倦乎王曰與賢¶者語不知
飢倦也姬曰王之所謂賢者何也曰虞丘¶子也姬掩口
而笑王曰姬之所笑何也曰虞丘子賢¶則賢矣未忠也
<pb:KR2g0017_WYG_002-6a>
王曰何謂也對曰妾執巾櫛十一年¶遣人之鄭衛求美
人進於王今賢於妾者二人同列¶者七人妾豈不欲擅
王之愛寵哉妾聞堂上兼女所¶以觀人能也妾不能以私
蔽公欲王多見知人能也<md:KR2g0017_SBCK_002-8a>¶今虞丘子相楚十餘年所薦
非子弟則族昆弟未¶聞進賢退不肖是蔽君而塞賢路
知賢不進是不忠¶不知其賢是不智也妾之所笑不亦
可乎王悅眀日¶王以姬言告虞丘子丘子避席不知所
對於是避舍¶使人迎孫叔敖而進之王以為令尹治楚
<pb:KR2g0017_WYG_002-6b>
三年而荘¶王以霸楚史書曰荘王之霸樊姬之力也詩
曰大夫¶夙退無使君勞其君者謂女君也又曰温恭朝
夕執¶事有恪此之謂也¶
　頌曰¶樊姬謙譲靡有嫉妬薦進美人與巳同處<md:KR2g0017_SBCK_002-8b>¶非刺
　虞丘蔽賢之路楚荘用焉功業遂霸<md:KR2g0017_SBCK_002-10a>¶　　　周南之妻¶
周南之妻者周南大夫之妻也大夫受命平治水土¶過
時不来妻恐其懈於王事盖與其鄰人陳素所與¶大夫
<pb:KR2g0017_WYG_002-7a>
言國家多難惟勉强之無有譴怒遺父母憂昔¶舜耕於
歴山漁於雷澤陶於河濵非舜之事而舜為¶之者為養
父母也家貧親老不擇官而仕親操井臼¶不擇妻而娶
故父母在當與時小同無虧大義不罹¶患害而巳夫鳯
凰不離於蔚羅麒麟不入於陷穽蛟¶龍不及於枯澤鳥
獸之智猶知避害而況於人乎生¶於亂世不得道理而
迫於暴虐不得行義然而仕者<md:KR2g0017_SBCK_002-10b>¶為父母在故也乃作詩
曰魴魚赬尾王室如毁雖則¶如毁父母孔邇盖不得巳
<pb:KR2g0017_WYG_002-7b>
也君子以是知周南之妻¶而能匡夫也¶
　頌曰¶周大夫妻夫出治土維戒無怠勉為父母¶凡事
　逺慮為親之在作詩魴魚以敕君子<md:KR2g0017_SBCK_002-12a>¶　　　宋鮑女宗¶
女宗者宋鮑蘇之妻也養姑甚謹鮑蘇仕衛三年而¶娶
外妻女宗養姑愈敬因往来者請問其夫賂遺外¶妻甚
厚女宗姒謂曰可以去矣女宗曰何故姒曰夫¶人既有
所好子何留乎女宗曰婦人一醮不改夫死¶不嫁執麻
<pb:KR2g0017_WYG_002-8a>
枲治絲繭織紝組紃以供衣服以事夫室¶澈漠酒醴羞
饋食以事舅姑以專一為貞以善從為¶順豈以專夫室
之愛為善哉若其以淫意為心而扼¶夫室之好吾未知
其善也夫禮天子十二諸侯九卿¶大夫三士二今吾夫
誠士也有二不亦宜乎且婦人<md:KR2g0017_SBCK_002-12b>¶有七見去夫無一去義
七去之道妬正為首淫僻竊¶盜長舌驕侮無子惡病皆
在其後吾姒不教吾以居¶室之禮而反欲使吾為見棄
之行将安所用此遂不¶聽事姑愈敬宋公聞之表其閭
<pb:KR2g0017_WYG_002-8b>
號曰女宗君子謂女¶宗謙而知禮詩云令儀令色小心
翼翼古訓是式威¶儀是力此之謂也¶
　頌曰¶宋鮑女宗好禮知理夫有外妻不為變巳¶稱引
　婦道不聽其姒宋公賢之表其閭里<md:KR2g0017_SBCK_002-14a>¶　　　晉趙衰妻¶
晉趙衰妻者晉文公之女也號趙姬初文公為公子¶時
與趙衰奔狄狄人入其二女叔隗季隗於公子公¶以叔
隗妻趙衰生盾及返國文公以其女趙姬妻趙¶衰生原
<pb:KR2g0017_WYG_002-9a>
同屏括樓嬰趙姬請迎盾與其母而納之趙¶衰辭而不
敢姬曰不可夫得寵而忘舊舍義好新而¶嫚故無恩與
人勤於隘厄富貴而不顧無禮君棄此¶三者何以使人
雖妾亦無以侍執巾櫛詩不云乎采¶葑采菲無以下體
徳音莫違及爾同死與人同寒苦¶雖有小過猶與之同
死而不去况於安新忘舊乎又<md:KR2g0017_SBCK_002-14b>¶曰讌爾新婚不我屑以
盖傷之也君其逆之無以新¶廢舊趙衰許諾乃逆叔隗
與盾来姬以盾為賢請立¶為嫡子使三子下之以叔隗
<pb:KR2g0017_WYG_002-9b>
為内婦姬親下之及盾¶為正卿思趙姬之讓恩請以姬
之中子屏括為公族¶大夫曰君姬氏之愛子也㣲君姬
氏則臣狄人也何¶以至此成公許之屏括遂以其族為
公族大夫君子¶謂趙姬恭而有讓詩曰温温恭人維徳
之基趙姬之¶謂也¶
　頌曰¶趙衰姬氏制行分眀身雖尊貴不妬偏房<md:KR2g0017_SBCK_002-15a>¶躬事
　叔隗子盾為嗣君子美之厥行孔備<md:KR2g0017_SBCK_002-15b>¶　　　陶答子妻
<pb:KR2g0017_WYG_002-10a>
陶大夫荅子妻也答子治陶三年名譽不興家富三¶倍
其妻數諫不用居五年從車百乗歸休宗人擊牛¶而賀
之其妻獨抱兒而泣姑怒曰何其不祥也婦曰¶夫子能
薄而官大是謂嬰害無功而家昌是謂積殃¶昔楚令尹
子文之治國也家貧國富君敬民戴故福¶結於子孫名
埀於後世今夫子不然貪富務大不顧¶後害妾聞南山
有𤣥豹霧雨七日而不下食何也¶欲以澤其毛而成文
章也故藏而逺害犬彘不擇食¶以肥其身坐而須死耳
<pb:KR2g0017_WYG_002-10b>
今夫子治陶家富國貧君不<md:KR2g0017_SBCK_002-16a>¶敬民不戴敗忘之徴見矣
願與少子俱脫姑怒遂棄¶之處期年答子之家果以盜
誅唯其母老以免婦乃¶與少子歸養姑終卒天年君子
謂答子妻能以義易¶利雖違禮求去終以全身復禮可
謂遠識矣詩曰百¶爾所思不如我所之此之謂也¶
　頌曰¶答子治陶家富三倍妻諫不聽知其不改¶獨泣
　姑怒送厥母家答子逢禍復歸養姑<md:KR2g0017_SBCK_002-16b>¶　　　栁下惠妻
<pb:KR2g0017_WYG_002-11a>
魯大夫栁下惠之妻也栁下惠處魯三黜而不去憂¶民
救亂妻曰無乃瀆乎君子有二恥國無道而貴恥¶也國
有道而賤恥也今當亂世三黜而不去亦近恥¶也栁下
惠曰油油之民将陷於害吾能巳乎且彼為¶彼我為我
彼雖祼䄇安能汚我油油然與之處仕於¶下位栁下既
死門人将誄之妻曰将誄夫子之徳耶¶則二三子不如
妾知之也乃誄曰夫子之不伐兮夫¶子之不竭兮夫子
之信誠而與人無害兮屈柔從俗¶不強察兮䝉恥救民
<pb:KR2g0017_WYG_002-11b>
徳彌大兮雖遇三黜終不蔽兮<md:KR2g0017_SBCK_002-17a>¶愷悌君子永能厲兮嗟
呼惜哉乃下世兮庶㡬遐年¶今遂逝兮嗚呼哀哉魂神
泄兮夫子之諡宜為惠兮¶門人從之以為誄莫能竄一
字君子謂栁下惠妻能¶光其夫矣詩曰人知其一莫知
其他此之謂也¶
　頌曰¶下惠之妻賢眀有文栁下既死門人必存¶将誄
　下惠妻為之辭陳列其行莫能易之<md:KR2g0017_SBCK_002-17b>¶　　　魯黔婁妻
<pb:KR2g0017_WYG_002-12a>
魯黔婁先生之妻也先生死曽子與門人往弔之其¶妻
出户曽子弔之上堂見先生之尸在牖下枕墼席¶槀緼
袍不表覆以布被手足不盡斂覆頭則足見覆¶足則頭
見曽子曰斜引其被則斂矣妻曰斜而有餘¶不如正而
不足也先生以不斜之故能至於此生時¶不邪死而邪
之非先生意也曽子不能應遂哭之曰¶嗟乎先生之終
也何以為諡其妻曰以康為諡曽子¶曰先生在時食不
充口衣不盖形死則手足不斂旁¶無酒肉生不得其美
<pb:KR2g0017_WYG_002-12b>
死不得其榮何樂於此而諡為<md:KR2g0017_SBCK_002-18a>¶康乎其妻曰昔先生君
嘗欲授之政以為國相辭而¶不為是有餘貴也君嘗賜
之粟三十鍾先生辭而不¶受是有餘富也彼先生者甘
天下之淡味安天下之¶卑位不戚戚於貧賤不忻忻於
富貴求仁而得仁求¶義而得義其諡曰康不亦宜乎曽
子曰唯斯人也而¶有斯婦君子謂黔婁妻為樂貧行道
詩曰彼美淑姬¶可與寤言此之謂也¶
　頌曰¶黔婁既死妻獨主䘮曽子弔焉布衣褐衾¶安賤
<pb:KR2g0017_WYG_002-13a>
　甘淡不求豐美尸不揜蔽猶諡曰康<md:KR2g0017_SBCK_002-18b>¶　　　齊相御妻¶
齊相晏子僕御之妻也號曰命婦晏子将出命婦窺¶其
夫為相御擁大盖䇿駟馬意氣洋洋甚自得也既¶歸其
妻曰宜矣子之卑且賤也夫曰何也妻曰晏子¶長不滿
三尺身相齊國名顯諸侯今者吾從門間觀¶其志氣恂
恂自下思念深矣今子身長八尺乃為之¶僕御耳然子
之意洋洋若自足者妾是以去也其夫¶謝曰請自改何
<pb:KR2g0017_WYG_002-13b>
如妻曰是懐晏子之智而加以八尺¶之長也夫躬仁義
事眀主其名必揚矣且吾聞寧榮¶於義而賤不虚驕以
貴於是其夫乃深自責學道謙<md:KR2g0017_SBCK_002-19a>¶遜常若不足晏子怪而
問其故具以實對於是晏子¶賢其能納善自改升諸景
公以為大夫顯其妻以為¶命婦君子謂命婦知善故賢
人之所以成者其道博¶矣非特師傅朋友相與切磋也
妃匹亦居多焉詩云¶髙山仰止景行行止言當常嚮為
其善也
<pb:KR2g0017_WYG_002-14a>
　頌曰¶齊相御妻匡夫以道眀言驕恭恂恂自效¶夫改
　易行學問靡巳晏子升之列於君子<md:KR2g0017_SBCK_002-19b>¶　　　楚接輿妻¶
楚狂接輿之妻也接輿躬耕以為食楚王使使者持¶金
百鎰車二駟往聘迎之曰王願請先生治淮南接¶輿笑
而不應使者遂不得與語而去妻從市来曰先¶生少而
為義豈将老而遺之哉門外車跡何其深也¶接輿曰王
不知吾不肖也欲使我治淮南遣使者持¶金駟来聘其
<pb:KR2g0017_WYG_002-14b>
妻曰得無許之乎接輿曰夫富貴者人¶之所欲也子何
惡我許之矣妻曰義士非禮不動不¶為貧而易操不為
賤而改行妾事先生躬耕以為食¶親績以為衣食飽衣
暖據義而動其樂亦自足矣若<md:KR2g0017_SBCK_002-20a>¶受人重禄乗人堅良食
人肥鮮而将何以待之接輿¶曰吾不許也妻曰君使不
從非忠也從之又違非義¶也不如去之夫負釜甑妻戴
紅器變名易姓而逺徙¶莫知所之君子謂接輿妻為樂
道而逺害夫安貧賤¶而不怠於道者唯至徳者能之詩
<pb:KR2g0017_WYG_002-15a>
曰肅肅&KR0693;置㭬之¶丁丁言以怠於道也¶
　頌曰¶接輿之妻亦安貧賤雖欲進仕見時暴亂¶楚聘
　接輿妻請避館載紝易姓終不遭難<md:KR2g0017_SBCK_002-20b>¶　　　楚老莱妻¶
楚老莱子之妻也莱子逃世耕於䝉山之陽葭墻蓬¶室
木牀蓍席衣緼食菽墾山播種人或言之楚王曰¶老莱
賢士也王欲聘以璧帛恐不来楚王駕至老莱¶之門老
莱方織畚王曰寡人愚陋獨守宗廟願先生¶幸臨之老
<pb:KR2g0017_WYG_002-15b>
莱子曰僕山野之人不足守政王復曰守¶國之孤願變
先生之志老莱子曰諾王去其妻戴畚¶菜挾薪樵而来
曰何車迹之衆也老莱子曰楚王欲¶使吾守國之政妻
曰許之乎曰然妻曰妾聞之可食¶以酒肉者可隨以鞭
捶可授以官禄者可隨以鈇鉞<md:KR2g0017_SBCK_002-21a>¶今先生食人酒肉受人
官禄為人所制也能免於患¶乎妾不能為人所制投其
畚菜而去老莱子曰子還¶吾為子更慮遂行不顧至江
南而止曰鳥獸之解毛¶可績而衣之据其遺粒足以食
<pb:KR2g0017_WYG_002-16a>
也老莱子乃隨其妻¶而居之民從而家者一年成落三
年成聚君子謂老¶莱妻果於從善詩曰衡門之下可以
棲遲泌之洋洋¶可以療饑此之謂也¶
　頌曰¶老莱與妻逃世山陽蓬蒿為室莞葭為盖¶楚王
　聘之老莱将行妻曰世亂乃遂逃亡<md:KR2g0017_SBCK_002-21b>¶　　　楚於陵妻¶
楚於陵子終之妻也楚王聞於陵子終賢欲以為相¶使
使者持金百鎰往聘迎之於陵子終曰僕有箕箒¶之妾
<pb:KR2g0017_WYG_002-16b>
請入與計之即入謂其妻曰楚王欲以我為相¶遣使者
持金来今日為相眀日結駟連騎食方丈於¶前可乎妻
曰夫子織屨以為食非與物無治也左琴¶右書樂亦在
其中矣夫結駟連騎所安不過容膝食¶方丈於前甘不
過一肉今以容膝之安一肉之味而¶懐楚國之憂其可
乎亂世多害妾恐先生之不保¶命也於是子終出謝使
者而不許也遂相與逃而為<md:KR2g0017_SBCK_002-22a>¶人灌園君子謂於陵妻為
有徳行詩云愔愔良人秩¶秩徳音此之謂也
<pb:KR2g0017_WYG_002-17a>
　頌曰¶於陵處楚王使聘焉入與妻謀懼世亂煩¶進往
　遇害不若身安左琴右書為人灌園¶
　
　
　
　
　
　
<pb:KR2g0017_WYG_002-17b>
　
　
　
　
　
　
　
　古列女傳巻二
<md:KR2g0017_SBCK_002-22b>¶
<md:KR2g0017_SBCK_003-1a>¶
<pb:KR2g0017_WYG_003-1a>
欽定四庫全書
　古列女傳巻三¶　　　　　　漢　劉向　撰
　　仁智傳¶
　　　密康公母¶
密康公之母姓魏氏周共王逰於涇上康公従有三¶女
奔之其母曰必致之王夫獸三為羣人三為衆女¶三為
粲王田不取羣公行下衆王御不參一族夫粲¶美之物
歸汝而何徳以堪之王猶不堪况爾小醜乎¶康公不獻
<pb:KR2g0017_WYG_003-1b>
王滅密君子謂密母為能識微詩曰無已¶太康職思其
憂此之謂也¶
　頌曰<md:KR2g0017_SBCK_003-1b>¶密康之母先識盛衰非刺康公受粲不歸¶公行
　下衆物滿則損俾獻不聽密果滅殞<md:KR2g0017_SBCK_003-3a>¶　　　楚武鄧曼¶
鄧曼者武王之夫人也王使屈瑕為將伐羅屈瑕號¶莫
敖與羣帥悉楚師以鬪伯比謂其御曰莫敖必¶敗舉趾
髙心不固矣見王曰必濟師王以告夫人鄧¶曼曰大夫
<pb:KR2g0017_WYG_003-2a>
非衆之謂也其謂君撫小民以信訓諸司¶以徳而威莫
敖以刑也莫敖狃於蒲騷之役將自用¶也必小羅君若
不鎮撫其不設備乎於是王使賴人¶追之不及莫敖令
於軍中曰諫者有刑及鄢師次亂¶濟至羅羅與盧戎擊
之大敗莫敖自經荒谷羣帥囚¶於冶父以待刑王曰孤
之罪也皆免之君子謂鄧曼<md:KR2g0017_SBCK_003-3b>¶為知人詩曰曽是莫聽大
命以傾此之謂也王伐隨¶且行告鄧曼曰余心蕩何也
鄧曼曰王徳薄而禄厚¶施鮮而得多物盛必衰日中必
<pb:KR2g0017_WYG_003-2b>
移盈而蕩天之道也¶先王知之矣故臨武事將發大命
而蕩王心焉若師¶徒毋虧王薨於行國之福也王遂行
卒於樠木之下¶君子謂鄧曼為知天道易曰日中則昃
月盈則虧天¶地盈虚與時消息此之謂也¶
　頌曰¶楚武鄧曼見事所興謂瑕軍敗知王将薨¶識彼
　天道盛而必衰終如其言君子揚稱<md:KR2g0017_SBCK_003-5a>¶　　　許穆夫人¶
許穆夫人者衛懿公之女許穆公之夫人也初許求¶之
<pb:KR2g0017_WYG_003-3a>
齊亦求之懿公將與許女因其傅母而言曰古者¶諸侯
之有女子也所以苞苴玩弄繫援於大國也言¶今者許
小而逺齊大而近若今之世强者為雄如使¶邊境有冦
戎之事維是四方之故赴告大國妾在不¶猶愈乎今舎
近而就逺離大而附小一旦有車馳之¶難孰可與慮社
稷衛侯不聽而嫁之於許其後翟人¶攻衛大破之而許
不能救衛侯遂奔走渉河而南至¶楚丘齊桓往而存之
遂城楚丘以居衛侯於是悔不<md:KR2g0017_SBCK_003-5b>¶用其言當敗之時許夫
<pb:KR2g0017_WYG_003-3b>
人馳驅而弔唁衛侯因疾之¶而作詩云載馳載驅歸唁
衛侯驅馬悠悠言至於漕¶大夫跋渉我心則憂既不我
嘉不能旋反視爾不臧¶我思不逺君子善其慈惠而逺
識也¶
　頌曰¶衛女未嫁謀許與齊女諷母曰齊大可依¶衛君
　不聽後果遁逃許不能救女作載馳<md:KR2g0017_SBCK_003-7a>¶　　　曹僖氏妻¶
曹大夫僖負羈之妻也晉公子重耳亡過曹恭公不¶禮
<pb:KR2g0017_WYG_003-4a>
焉聞其駢脅近其舍伺其将浴薄而觀之負¶羈之妻言
於夫曰吾觀晉公子其従者三人皆國相¶也以此三人
者皆善戮力以輔人必得晉國若得反¶國必霸諸侯而
討無禮曹必為首若曹有難子必不¶免子胡不早自貳
焉且吾聞之不知其子者視其父¶不知其君者視其所
使今其従者皆卿相之僕也則¶其君必霸王之主也若
加禮焉必能報施矣若有罪¶焉必能討過子不早圖禍
至不久矣負羈乃遺之壺<md:KR2g0017_SBCK_003-7b>¶飡加璧其上公子受飡反璧
<pb:KR2g0017_WYG_003-4b>
及公子反國伐曹乃表¶負羈之閭令兵士無敢入士民
之扶老擕弱而赴其¶閭者門外成市君子謂僖氏之妻
能逺識詩曰旣眀¶且哲以保其身此之謂也¶
　頌曰¶僖氏之妻厥智孔白見晉公子知其興作¶使夫
　饋飡且以自託文伐曹國卒獨見釋<md:KR2g0017_SBCK_003-9a>¶　　　孫叔敖母¶
楚令尹孫叔敖之母也叔敖為嬰兒之時出㳺見兩¶頭
虵殺而埋之歸見其母而泣焉母問其故對曰吾¶聞見
<pb:KR2g0017_WYG_003-5a>
兩頭虵者死今者出逰見之其母曰虵今安在¶對曰吾
恐他人復見之殺而埋之矣其母曰汝不死¶矣夫有隂
徳者陽報之徳勝不祥仁除百禍天之處¶髙而聽卑書
不云乎皇天無親惟徳是輔爾嘿矣必¶興於楚及叔敖
長為令尹君子謂叔敖之母知道徳¶之次詩云母氏聖
善此之謂也¶
　頌曰<md:KR2g0017_SBCK_003-9b>¶叔敖之母深知天道叔敖見虵兩頭岐首¶殺而
　埋之泣恐不及母曰隂徳不死必夀<md:KR2g0017_SBCK_003-11a>¶
<pb:KR2g0017_WYG_003-5b>
　　　晉伯宗妻¶
晉大夫伯宗之妻也伯宗賢而好以直辯凌人每朝¶其
妻常戒之曰盜憎主人民惡其上有愛好人者必¶有憎
妬人者夫子好直言枉者惡之禍必及身矣伯¶宗不聽
朝而以喜色歸其妻曰子貎有喜色何也伯¶宗曰吾言
於朝諸大夫皆謂我知似陽子妻曰實榖¶不華至言不
飾今陽子華而不實言而無謀是以禍¶及其身子何喜
焉伯宗曰吾欲飲諸大夫酒而與之¶語爾試聽之其妻
<pb:KR2g0017_WYG_003-6a>
曰諾於是為大㑹與諸大夫飲既¶飲而問妻曰何若對
曰諸大夫慕子若也然而民之<md:KR2g0017_SBCK_003-11b>¶不能戴其上久矣難必
及子子之仕固不可易也且¶國家多貳其危可立待也
子何不預結賢大夫以託¶州犂焉伯宗曰諾乃得畢羊
而交之及欒不忌之難¶郤害伯宗譛而殺之畢羊乃送
州犂於荆遂得免焉¶君子謂伯宗之妻知天道詩云多
将熇熇不可救藥¶¶伯宗之謂也
　頌曰伯宗凌人妻知其亡數諫伯宗厚許畢羊¶屬以
<pb:KR2g0017_WYG_003-6b>
　州犂以免咎殃伯宗遇禍州犂奔荆<md:KR2g0017_SBCK_003-13a>¶　　　衛靈夫人¶
衛靈公之夫人也靈公與夫人夜坐聞車聲轔轔至¶闕
而止過闕復有聲公問夫人曰知此為誰夫人曰¶此蘧
伯玉也公曰何以知之夫人曰妾聞禮下公門¶式路馬
所以廣敬也夫忠臣與孝子不為昭昭變節¶不為冥冥
惰行蘧伯玉衛之賢大夫也仁而有智敬¶於事上此其
人必不以闇昧廢禮是以知之公使視¶之果伯玉也公
<pb:KR2g0017_WYG_003-7a>
反之以戲夫人曰非也夫人酌觴再¶拜賀公公曰子何
以賀寡人夫人曰始妾獨以衛為¶有蘧伯玉耳今衛復
有與之齊者是君有二臣也國<md:KR2g0017_SBCK_003-13b>¶多賢臣國之福也妾是
以賀公驚曰善哉遂語夫人¶其實焉君子謂衛夫人眀
於知人道夫可欺而不可¶㒺者其眀智乎詩曰我聞其
聲不見其人此之謂也¶
　頌曰¶衛靈夜坐夫人與存有車轔轔中止闕門¶夫人
　知之必伯玉焉維知識賢問之信然<md:KR2g0017_SBCK_003-15a>¶
<pb:KR2g0017_WYG_003-7b>
　　　齊靈仲子¶
齊靈仲子者宋公之女齊靈公之夫人也初靈公娶¶於
魯聲姬生子光以為太子夫人仲子與其娣戎子¶皆嬖
於公仲子生子牙戎子請以牙為太子代光公許¶之仲
子曰不可夫廢常不祥聞諸侯之難失謀夫光¶之立也
列於諸侯矣今無故而廢之是專絀諸侯而¶以難犯不
祥也君心悔之在我而已仲子曰妾非譲¶也誠禍之萌
也以死争之公終不聽遂逐太子光而¶立牙為太子髙
<pb:KR2g0017_WYG_003-8a>
厚為傅靈公疾髙厚微迎光及公薨¶崔杼立光而殺髙
厚以不用仲子之言禍至於此君<md:KR2g0017_SBCK_003-15b>¶子謂仲子眀於事理
詩云聽用我謀庻無大悔仲子¶之謂也¶
　頌曰¶齊靈仲子仁智顯眀靈公立牙廢姬子光¶仲子
　强諫棄適不祥公旣不聽果有禍殃<md:KR2g0017_SBCK_003-17a>¶　　　魯臧孫母¶
臧孫母者魯大夫臧文仲之母也文仲将為魯使至¶齊
其母送之曰汝刻而無恩好盡人力窮人以威¶魯國不
<pb:KR2g0017_WYG_003-8b>
容子矣而使子之齊凡奸將作必於變動害¶子者其於
斯發事乎汝其戒之魯與齊通壁壁鄰之¶國也魯之寵
臣多怨汝者又皆通於齊髙子國子¶必使齊圖魯而拘
汝留之難乎其免也汝必施恩布¶惠而後出以求助焉
於是文仲託於三家厚士大夫¶而後之齊齊果拘之而
興兵欲襲魯文仲㣲使人遺¶公書恐得其書乃謬其辭
曰斂小器投諸台食獵犬<md:KR2g0017_SBCK_003-17b>¶組羊裘琴之合甚思之臧我
羊羊有母食我以同魚¶冠纓不足帶有餘公及大夫相
<pb:KR2g0017_WYG_003-9a>
與議之莫能知之人¶有言臧孫母者世家子也君何不
試召而問焉於是¶召而語之曰吾使臧子之齊今持書
来云爾何也臧¶孫母泣下襟曰吾子拘有木治矣公曰
何以知之對¶曰斂小器投諸台者言取郭外萌内之於
城中也食¶獵犬組羊裘者言趣饗戰鬪之士而繕甲兵
也琴之¶合甚思之者言思妻也臧我羊羊有母是葢告
妻善¶飬母也食我以同魚同者其文錯錯者所以治鋸
鋸¶者所以治木也是有木治繋於獄矣冠纓不足帶有<md:KR2g0017_SBCK_003-18a>¶
<pb:KR2g0017_WYG_003-9b>
餘者頭亂不得梳飢不得食也故知吾子拘而有木¶治
者於是以臧孫母之言軍於境上齊方發兵將以¶襲魯
聞兵在境上乃還文仲而不伐魯君子謂臧孫¶母識微
見逺詩云陟彼屺兮瞻望母兮此之謂也¶
　頌曰¶臧孫之母刺子好威必且遇害使援所依¶旣厚
　三家果拘於齊母説其書子遂得歸<md:KR2g0017_SBCK_003-18b>¶　　　晉羊叔姬¶
叔姬者羊舌子之妻也叔向叔魚之母也一姓楊氏¶叔
<pb:KR2g0017_WYG_003-10a>
向名肸叔魚名鮒羊舌子好正不容於晉去而之¶三室
之邑三室之邑人相與攘羊而遺之羊舌子不¶受叔姬
曰夫子居晉不容去之三室之邑又不容於¶三室之邑
是於夫子不容也不如受之羊舌子受之¶曰為肸與鮒
亨之叔姬曰不可南方有鳥名曰乾吉¶食其子不擇肉
子常不遂今肸與鮒童子也隨大夫¶而化者不可食以
不義之肉不若埋之以眀不與於¶是乃盛以甕埋壚隂
後二年攘羊之事發都吏至羊<md:KR2g0017_SBCK_003-19a>¶舌子曰吾受之不敢食
<pb:KR2g0017_WYG_003-10b>
也發而視之則其骨存焉都¶吏曰君子哉羊舌子不與
攘羊之事矣君子謂叔姬¶為能防害逺疑詩曰無曰不
顯莫予云覯此之謂也¶叔向欲娶于申公巫臣氏夏姬
之女美而有色叔姬¶不欲娶其族叔向曰吾母之族貴
而無庶吾懲舅氏¶矣叔姬曰子靈之妻殺三夫一君一
子而亡一國兩¶卿矣爾不懲此而反懲吾族何也且吾
聞之有竒福¶者必有竒禍有甚美者必有甚惡今是鄭
穆少妃¶姚子之子子貉之妹也子貉早死無後而天鍾
<pb:KR2g0017_WYG_003-11a>
美於¶是將必以是大有敗也昔有仍氏生女髪黒而甚美<md:KR2g0017_SBCK_003-19b>¶光可鑑人名曰𤣥妻樂正蘷娶之生伯封實有豕心¶貪惏
毋期忿戾無饜謂之封豕有窮后羿滅之蘷是¶用不祀且
三代之亡及恭太子之廢皆是物也汝何以¶為哉夫有美物
足以移人茍其徳義則必有禍也叔¶向懼而不敢娶平公
强使娶之生楊食我食我號曰¶伯碩伯碩生時侍者謁之
叔姬曰長姒産男叔姬往視之¶及堂聞其號也而還曰豺
狼之聲也狼子野心今將¶滅羊舌氏者必是子也遂不肯
<pb:KR2g0017_WYG_003-11b>
見及長與祁勝為亂¶晉人殺食我羊舌氏由是遂滅君子
謂叔姬為能推¶類詩云如彼泉流無淪胥以敗此之謂也
叔姬之始<md:KR2g0017_SBCK_003-20a>¶生叔魚也而視之曰是虎目而豕喙鳶肩而牛
腹谿¶壑可盈是不可饜也必以賂死遂不見及叔魚長為¶
國贊理邢侯與雍子爭田雍子入其女於叔魚以求¶直邢
侯殺叔魚與雍子於朝韓宣子患之叔向曰三¶姦同罪請
殺其生者而戮其死者遂族邢侯氏而尸¶叔魚與雍子于
市叔魚卒以貪死叔姬可謂智矣詩¶云貪人敗類此之謂也
<pb:KR2g0017_WYG_003-12a>
　頌曰¶叔向之母察于情性推人之生以窮其命¶叔魚
　食我皆貪不正必以貨死果卒分争<md:KR2g0017_SBCK_003-20b>¶　　　晉范氏母¶
晉范氏母者范獻子之妻也其三子逰於趙氏趙簡¶子
乗馬園中園中多株問三子曰奈何長者曰眀君¶不問
不為亂君不問而為中者曰愛馬足則無愛民¶力愛民
力則無愛馬足少者曰可以三徳使民設令¶伐株於山
将有馬為也已而開囿示之株夫山逺而¶囿近是民一
<pb:KR2g0017_WYG_003-12b>
悦矣去險阻之山而伐平地之株民二¶悦矣旣畢而賤
賣民三悦矣簡子從之民果三悦少¶子伐其謀歸以告母
母喟然歎曰終㓕范氏者必是¶子也夫伐功施勞鮮能
布仁乗偽行詐莫能久長其<md:KR2g0017_SBCK_003-21a>¶後智伯㓕范氏君子謂范
氏母為知難本詩曰無念¶爾祖式救爾訛此之謂也¶
　頌曰¶范氏之母貴徳尚信少子三徳以諫與民¶知其
　必㓕鮮能布仁後果遭禍身死國分<md:KR2g0017_SBCK_003-21b>¶　　　魯公乗姒
<pb:KR2g0017_WYG_003-13a>
魯公乗姒者魯公乗子皮之姒也其族人死姒哭之¶甚
悲子皮止姒曰安之吾今嫁姊矣已過時子皮不¶復言
也魯君欲以子皮為相子皮問姒曰魯君欲以¶我為相
為之乎姒曰勿為也子皮曰何也姒曰夫臨¶䘮而言嫁
一何不習禮也後過時而不言一何不達¶人事也子内
不習禮而外不達人事子不可以為相¶子皮曰姒欲嫁
何不早言姒曰婦人之事唱而後和¶吾豈以欲嫁之故
數子乎子誠不習於禮不達於人¶事以此相一國據大
<pb:KR2g0017_WYG_003-13b>
衆何以理之譬猶揜目而别黒<md:KR2g0017_SBCK_003-22a>¶白也揜目而别黒白猶
無患也不達人事而相國非¶有天咎必有人禍子其勿
為也子皮不聼卒受為相¶居未期年果誅而死君子謂
公乗姒縁事而知弟之¶遇禍也可謂智矣待禮而後動
不茍觸情可謂貞矣¶詩云籜兮籜兮風其吹女叔兮伯
兮唱予和女又曰¶百爾所思不如我所之此之謂也¶
　頌曰¶子皮之姊縁事分理子皮相魯知其禍起¶姊諫
　子皮殆不如止子皮不聽卒為宗恥<md:KR2g0017_SBCK_003-22b>¶
<pb:KR2g0017_WYG_003-14a>
　　　魯漆室女¶
漆室女者魯漆室邑之女也過時未適人當穆公時¶君
老太子㓜女倚柱而笑旁人聞之莫不為之&KR0228;者¶其鄰
人婦從之逰謂曰何嘯之悲也子欲嫁耶吾為¶子求偶
漆室女曰嗟乎始吾以子為有知今無識也¶吾豈為不
嫁不樂而悲哉吾憂魯君老太子㓜鄰婦¶笑曰此乃魯
大夫之憂婦人何與焉漆室女曰不然¶非子所知也昔
晉客舎吾家繫馬園中馬佚馳走踐¶吾葵使我終嵗不
<pb:KR2g0017_WYG_003-14b>
食葵鄰人女奔随人亡其家倩吾¶兄行追之逢霖水出
溺流而死今吾終身無兄吾聞<md:KR2g0017_SBCK_003-23a>¶河潤九里漸洳三百歩
今魯君老悖太子少愚愚偽¶日起夫魯國有患者君臣
父子皆被其辱禍及衆庶¶婦人獨安所避乎吾甚憂之
子乃曰婦人無與者何¶哉鄰婦謝曰子之所慮非妾所
及三年魯果亂齊楚¶攻之魯連有冦男子戰鬪婦人轉
輸不得休息君子¶曰逺矣漆室女之思也詩云知我者
謂我心憂不知¶我者謂我何求此之謂也
<pb:KR2g0017_WYG_003-15a>
　頌曰¶漆室之女計慮甚妙維魯且亂倚柱而嘯¶君老
　嗣㓜愚悖姦生魯果擾亂齊伐其地<md:KR2g0017_SBCK_003-23b>¶　　　魏曲沃負¶
曲沃負者魏大夫如耳母也秦立魏公子政為魏太¶子
魏哀王使使者為太子納妃而美王将自納焉曲¶沃負
謂其子如耳曰王亂于無别汝胡不匡之方今¶戰國强
者為雄義者顯焉今魏不能强王又無義何¶以持國乎
王中人也不知其為禍耳汝不言則魏必¶有禍矣有禍
<pb:KR2g0017_WYG_003-15b>
必及吾家汝言以盡忠忠以除禍不可¶失也如耳未遇
間㑹使於齊負因欵王門而上書曰¶曲沃之老婦也心
有所懐願以聞於王王召入負曰¶妾聞男女之别國之
大節也婦人脆於志窳於心不<md:KR2g0017_SBCK_003-24a>¶可以邪開也是故必十
五而笄二十而嫁早成其號¶諡所以就之也聘則為妻
奔則為妾所以開善遏淫¶也節成然後許嫁親迎然後
隨従貞女之義也今大¶王為太子求妃而自納于後宫
此毁貞女之行而¶亂男女之别也自古聖王必正妃匹
<pb:KR2g0017_WYG_003-16a>
妃匹正則興不¶正則亂夏之興也以塗山亡也以妺喜
殷之興也以¶有㜪亡也以妲已周之興也以太姒亡也
以褒姒周¶之康王夫人晏出朝關雎起興思得淑女以
配君子¶夫雎鳩之鳥猶未嘗見乗居而匹處也夫男女
之盛¶合之以禮則父子生焉君臣成焉故為萬物始君
臣<md:KR2g0017_SBCK_003-24b>¶父子夫婦三者天下之大綱紀也三者治則治亂則¶
亂今大王亂人道之始棄綱紀之務敵國五六南有¶從
楚西有横秦而魏國居其間可謂僅存矣王不憂¶此而
<pb:KR2g0017_WYG_003-16b>
從亂無别父子同女妾恐大王之國政危矣王¶曰然寡
人不知也遂與太子妃而賜負三十鍾如耳¶還而爵之
王勤行自修勞来國家而齊楚强秦不¶敢加兵焉君子
謂魏負知禮詩云敬之敬之天惟顯¶思此之謂也¶
　頌曰¶魏負聰達非刺哀王王子納妃禮别不眀<md:KR2g0017_SBCK_003-25a>¶負欵
　王門陳列紀綱王監自修卒却敵兵<md:KR2g0017_SBCK_003-25b>¶　　　趙将括母¶
趙将馬服君趙奢之妻趙括之母也秦攻趙孝成王¶使
<pb:KR2g0017_WYG_003-17a>
括代亷頗為將將行括母上書言于王曰括不可¶使將
王曰何以曰始妾事其父父時為将身所奉飯¶者以十
數所友者以百數大王及宗室所賜幣者盡¶以與軍吏
士大夫受命之日不問家事今括一旦為¶将東向而朝
軍吏吏無敢仰視之者王所賜金帛歸¶盡藏之乃日視
便利田宅可買者王以為若其父乎¶父子不同執心各
異願勿遣王曰母置之吾計已决¶矣括母曰王終遣之
即有不稱妾得無隨坐王曰不<md:KR2g0017_SBCK_003-26a>¶也括既行代亷頗三十
<pb:KR2g0017_WYG_003-17b>
餘日趙兵果敗括死軍覆王¶以括母先言故卒不加誅
君子謂括母為仁智詩曰老夫灌灌小子蹻蹻匪我言
耄¶爾用憂謔此之謂也¶
　頌曰¶孝成用括代頗距秦括母獻書知其覆軍¶願止不
　得請罪止身括死長平妻子得存¶
　
　
　古列女傳巻三
<md:KR2g0017_SBCK_003-26b>¶
<md:KR2g0017_SBCK_004-1a>¶
<pb:KR2g0017_WYG_004-1a>
欽定四庫全書
　古列女傳巻四¶　　　　　　漢　劉向　撰
　　貞順傳¶
　　　召南申女¶
召南申女者申人之女也既許嫁於酆夫家禮不備¶而
欲迎之女與其人言以為夫婦者人倫之始也不¶可不
正傳曰正其本則萬物理失之毫釐差之千里¶是以本
立而道生源治而流清故嫁娶者所以傳重¶承業繼續
<pb:KR2g0017_WYG_004-1b>
先祖為宗廟主也夫家輕禮違制不可以¶行遂不肯往
夫家訟之於理致之於獄女終以一物¶不具一禮不備
守節持義必死不往而作詩曰雖速<md:KR2g0017_SBCK_004-1b>¶我獄室家不足言
夫家之禮不備足也君子以為得¶婦道之儀故舉而揚
之傳而法之以絶無禮之求防¶淫慾之行焉又曰雖速
我訟亦不汝從此之謂也¶
　頌曰¶召南申女貞一修容夫禮不備終不肯從¶要以
　必死遂至獄訟作詩明意後世稱誦<md:KR2g0017_SBCK_004-3a>¶
<pb:KR2g0017_WYG_004-2a>
　　　宋恭伯姬¶
伯姬者魯宣公之女成公之妹也其母曰繆姜嫁伯¶姬
於宋恭公恭公不親逆伯姬迫於父母之命而行¶既入
宋三月廟見當行夫婦之道伯姬以恭公不親¶逆故不
肯聽命宋人告魯魯使大夫季文子如宋致¶命於伯姬
還復命公享之繆姜出於房再拜曰大夫¶勤勞於逺道
辱送小子不忘先君以及後嗣使下而¶有知先君猶有
望也敢再拜大夫之辱伯姬既嫁於¶恭公十年恭公卒
<pb:KR2g0017_WYG_004-2b>
伯姬寡至景公時伯姬常遇夜失¶火左右曰夫人少避
火伯姬曰婦人之義保傅不俱<md:KR2g0017_SBCK_004-3b>¶夜不下堂待保𫝊來也
保母至矣傅母未至也左右¶又曰夫人少避火伯姬曰
婦人之義傅母不至夜不¶可下堂越義而生不如守義
而死遂逮於火而死春¶秋詳錄其事為賢伯姬以為婦
人以貞為行者也伯¶姬之婦道盡矣當此之時諸侯聞
之莫不痛悼以為¶死者不可以生財物猶可復故相與
聚㑹於澶淵償¶宋之所喪春秋善之君子曰禮婦人不
<pb:KR2g0017_WYG_004-3a>
得傅母夜不¶下堂行必以燭伯姬之謂也詩云淑慎爾
止不愆於¶儀伯姬可謂不失儀矣¶
　頌曰<md:KR2g0017_SBCK_004-4a>¶伯姬心專守禮一意宫夜失火保傅不備¶逮火
　而死厥心靡悔春秋賢之詳錄其事<md:KR2g0017_SBCK_004-4b>¶　　　衛宣夫人¶
夫人者齊侯之女也嫁於衛至城門而衛君死保母¶曰
可以還矣女不聽遂入持三年之喪畢弟立請曰¶衛小
國也不容二庖請願同庖終不聽衛君使人愬¶於齊兄
<pb:KR2g0017_WYG_004-3b>
弟齊兄弟皆欲與君使人告女女終不聽乃¶作詩曰我
心匪石不可轉也我心匪席不可巻也厄¶窮而不閔勞
辱而不茍然後能自致也言不失也然¶後可以濟難矣
詩曰威儀棣棣不可選也言其左右¶無賢臣皆順其君
之意也君子美其貞壹故舉而列¶之於詩也<md:KR2g0017_SBCK_004-5a>¶　頌曰¶齊女嫁衛厥至城門公薨不反遂入三年¶後君
　欲同女終不渾作詩譏刺卒守死君<md:KR2g0017_SBCK_004-5b>¶　　　蔡人之妻
<pb:KR2g0017_WYG_004-4a>
蔡人之妻者宋人之女也既嫁於蔡而夫有惡疾其¶母
将改嫁之女曰夫不幸乃妾之不幸也奈何去¶之適人
之道壹與之醮終身不改不幸遇惡疾不改¶其意且夫
采采芣苢之草雖其臭惡猶始於捋采之¶終於懷擷之
浸以益親况於夫婦之道乎彼無大故¶又不遣妾何以
得去終不聽其母乃作芣苢之詩君¶子曰宋女之意甚
貞而壹也¶
　頌曰¶宋女專静持心不傾夫有惡疾意猶一精<md:KR2g0017_SBCK_004-6a>¶母勸
<pb:KR2g0017_WYG_004-4b>
　去歸作詩不聽蔡人美之以為順貞<md:KR2g0017_SBCK_004-6b>¶　　　黎荘夫人¶
黎荘夫人者衛侯之女黎莊公之夫人也既往而不¶同
欲所務者異未嘗得見甚不得意其傅母閔夫人¶賢公
反不納憐其失意又恐其巳見遣而不以時去¶謂夫人
曰夫婦之道有義則合無義則去今不得意¶胡不去乎
乃作詩曰式㣲式㣲胡不歸夫人曰婦人¶之道壹而巳
矣彼雖不吾以吾何可以離於婦道乎¶乃作詩曰㣲君
<pb:KR2g0017_WYG_004-5a>
之故胡為乎中路終執貞壹不違婦¶道以俟君命君子
故序之以編詩¶
　頌曰<md:KR2g0017_SBCK_004-7a>¶黎荘夫人執行不衰荘公不偶行節及乖¶傅母
　勸去作詩式㣲夫人守壹終不肯歸<md:KR2g0017_SBCK_004-7b>¶　　　齊孝孟姬¶
孟姬者華氏之長女齊孝公之夫人也好禮貞壹過¶時
不嫁齊中求之禮不備終不往躡男席語不及外¶逺别
避嫌齊中莫能備禮求焉齊國稱其貞孝公聞¶之乃修
<pb:KR2g0017_WYG_004-5b>
禮親迎於華氏之室父母送孟姬不下堂母¶醮房之中
結其衿縭誡之曰必敬必戒無違宫事父¶誡之東階之
上曰必夙興夜寐無違命其有大妨於¶王命者亦勿從
也諸母誡之兩階之間曰敬之敬之¶必終父母之命夙
夜無怠視之衿縭父母之言謂何¶姑姊妹誡之門内曰
夙夜無愆爾之衿鞶無忘父母<md:KR2g0017_SBCK_004-8a>¶之言孝公親迎孟姬於
其父母三顧而出親迎之綏¶自御輪三曲顧姬與遂納
於宫三月廟見而後行夫¶婦之道既居乆之公遊於琅
<pb:KR2g0017_WYG_004-6a>
邪華孟姬從車奔姬墮¶車碎孝公使駟馬立車載姬以
歸姬使侍御者舒帷¶以自障蔽而使傅母應使者曰妾
聞妃后踰閾必乗¶安車輜輧下堂必從傅母保阿進退
則鳴玉環佩内¶飾則結紐綢繆野處則帷裳擁蔽所以
正心壹意自¶歛制也今立車無軿非所敢受命也野處
無衛非所¶敢乆居也二者失禮多矣夫無禮而生不若
早死使¶者馳以告公更取安車比其反也則自經矣傅
母救<md:KR2g0017_SBCK_004-8b>¶之不絶傅母曰使者至輜輧巳具姬氏蘇然後乗
<pb:KR2g0017_WYG_004-6b>
而¶歸君子謂孟姬好禮禮婦人出必輜輧衣服綢繆既¶
嫁歸問女昆弟不問男昆弟所以逺别也詩曰彼君¶子
女綢直如髮此之謂也¶
　頌曰¶孟姬好禮執節甚公避嫌逺别終不冶容¶載不
　並乗非禮不從君子(闕/)　　　　同<md:KR2g0017_SBCK_004-10a>¶　　　息君夫人¶
夫人者息君之夫人也楚伐息破之虜其君使守門¶将
妻其夫人而納之於宫楚王出遊夫人遂出見息¶君謂
<pb:KR2g0017_WYG_004-7a>
之曰人生要一死而巳何至自苦妾無須臾而¶忘君也
終不以身更貳醮生離於地上豈如死歸於¶地下哉乃
作詩曰榖則異室死則同穴謂予不信有如皦¶日息君
止之夫人不聽遂自殺息君亦自殺同¶日俱死楚王賢
其夫人守節有義乃以諸侯之禮合¶而葬之君子謂夫
人說於行善故序之於詩夫義動¶君子利動小人息君
夫人不為利動矣詩云德音莫<md:KR2g0017_SBCK_004-10b>¶違及爾同死此之謂也¶
　頌曰¶楚虜息君納其適妃夫人持固彌乆不衰¶作詩
<pb:KR2g0017_WYG_004-7b>
　同穴思故忘新遂死不顧列於貞賢<md:KR2g0017_SBCK_004-12a>¶　　　齊杞梁妻¶
齊杞梁殖之妻也荘公襲莒殖戰而死荘公歸遇其¶妻
使使者弔之於路杞梁妻曰今殖有罪君何辱命¶焉若
令殖免於罪則賤妾有先人之敝廬在下妾不¶得與郊
弔於是莊公乃還車詣其室成禮然後去杞¶梁之妻無
子内外皆無五屬之親既無所歸乃枕其¶夫之屍於城
下而哭内誠動人道路過者莫不為之¶揮涕十日而城
<pb:KR2g0017_WYG_004-8a>
為之崩既葬曰吾何歸矣夫婦人必¶有所倚者也父在
則倚父夫在則倚夫子在則倚子¶今吾上則無父中則
無夫下則無子内無所倚以見<md:KR2g0017_SBCK_004-12b>¶吾誠外無所倚以立吾
節吾豈能更二哉亦死而巳¶遂赴淄水而死君子謂杞
梁之妻貞而知禮詩云我¶心傷悲聊與子同歸此之謂
也¶
　頌曰¶杞梁戰死其妻收喪齊荘道弔避不敢當¶哭夫
　於城城為之崩自以無親赴淄而薨<md:KR2g0017_SBCK_004-14a>¶
<pb:KR2g0017_WYG_004-8b>
　　　楚平伯嬴¶
伯嬴者秦穆公之女楚平王之夫人昭王之母也當¶昭
王時楚與吳為柏舉之戰吳勝楚遂入至郢昭王亡¶吳
王闔閭盡妻其後宫次至伯嬴伯嬴持刃曰妾聞¶天子
者天下之表也公侯者一國之儀也天子失制¶則天下
亂諸侯失節則其國危夫婦之道固人倫之¶始王教之
端是以眀王之制使男女不親授坐不¶同席食不共器
殊椸枷異巾櫛所以施之也若諸侯¶外淫者絶卿大夫
<pb:KR2g0017_WYG_004-9a>
外淫者放士庻人外淫者宫割夫¶然者以為仁失可復
以義義失可復以禮男女之失<md:KR2g0017_SBCK_004-14b>¶亂亡興焉夫造亂亡之
端公侯之所絶天子之所誅¶也今君王棄儀表之行縱
亂亡之欲犯誅絶之事何¶以行令訓民且妾聞生而辱
不若死而榮若使君王¶棄其儀表則無以臨國妾有淫
端則無以生世一舉¶而兩辱妾以死守之不敢承命且
凡所欲妾者為樂¶也近妾而死何樂之有如先殺妾又
何益於君王於¶是吳王慙遂退舎伯嬴與其保阿閉永
<pb:KR2g0017_WYG_004-9b>
巷之門皆不¶釋兵三旬秦救至昭王乃復矣君子謂伯
嬴勇而精¶一詩曰莫莫葛纍施于條梅豈弟君子求福
不囘此¶之謂也<md:KR2g0017_SBCK_004-15a>¶　頌曰¶闔閭勝楚入厥宫室盡妻後宫莫不戰慄¶伯嬴
　自守堅固專一君子美之以為有節<md:KR2g0017_SBCK_004-15b>¶　　　楚昭貞姜¶
貞姜者齊侯之女楚昭王之夫人也王出逰留夫人¶漸
臺之上而去王聞江水大至使使者迎夫人忘持¶其符
<pb:KR2g0017_WYG_004-10a>
使者至請夫人出夫人曰王與宫人約令召宫¶人必以
符今使者不持符妾不敢從使者行使者曰¶今水方大
至還而取符則恐後矣夫人曰妾聞之貞¶女之義不犯
約勇者不畏死守一節而巳妾知從使¶者必生留必死
然棄約越義而求生不若留而死耳¶於是使者取符則
水大至臺崩夫人流而死王曰嗟¶夫守義死節不為茍
生處約持信以成其貞乃號<md:KR2g0017_SBCK_004-16a>¶曰貞姜君子謂貞姜有婦
節詩云淑人君子其儀不¶忒此之謂也
<pb:KR2g0017_WYG_004-10b>
　頌曰¶楚昭出逰留姜漸臺江水大至無符不來¶夫人
　守節流死不疑君子序焉上配伯姬<md:KR2g0017_SBCK_004-16b>¶　　　楚白貞姬¶
貞姬者楚白公勝之妻也白公死其妻紡績不嫁吳¶王
聞其美且有行使大夫持金百鎰白璧一雙以聘¶焉以
輜軿三十乗迎之将以為夫人大夫致幣白妻辭之¶曰
白公生之時妾幸得充後宫執箕箒掌衣履拂枕¶席託
為妃匹白公不幸而死妾願守其墳墓以終天¶年今王
<pb:KR2g0017_WYG_004-11a>
賜金璧之聘夫人之位非愚妾之所聞也且¶夫棄義從
欲者汚也見利忘死者貪也夫貪汙之人¶王何以為哉
妾聞之忠臣不借人以力貞女不假人¶以色豈獨事生
若此哉於死者亦然妾既不仁不能<md:KR2g0017_SBCK_004-17a>¶從死今又去而嫁
不亦太甚乎遂辭聘而不行吳王¶賢其守節有義號曰
貞姬楚君子謂貞姬㢘潔而誠¶信夫任重而道逺仁以
為巳任不亦重乎死而後巳¶不亦逺乎詩云彼美孟姜
德音不忘此之謂也
<pb:KR2g0017_WYG_004-11b>
　頌曰¶白公之妻守寡紡績吳王美之聘以金璧¶妻操
　固行雖死不易君子大之美其嘉績<md:KR2g0017_SBCK_004-17b>¶　　　衛宗二順¶
衛宗二順者衛宗室靈王之夫人而及其傅妾也秦¶滅
衛君乃封靈王世家使奉其祀靈王死夫人無子¶而守
寡傅妾有子傅妾事夫人八年不衰供養愈謹¶夫人謂
傅妾曰孺子養我甚謹子奉祀而妾事我我¶不聊也且
吾聞主君之母不妾事人今我無子於禮¶斥絀之人也
<pb:KR2g0017_WYG_004-12a>
而得留以盡其節是我幸也今又煩孺¶子不改故節我
甚内慙吾願出居外以時相見我甚¶便之傅妾泣而對
曰夫人欲使靈氏受三不祥耶不¶幸早終是一不祥也
夫人無子而婢妾有子是二不<md:KR2g0017_SBCK_004-18a>¶祥也夫人欲出居外使
婢子居内是三不祥也妾聞¶忠臣事君無懈倦時孝子
養親患無日也妾豈敢以¶少貴之故變妾之節哉供養
固妾之職也夫人又何¶勤乎夫人曰無子之人而辱主
君之母雖子欲爾衆¶人謂我不知禮也吾終願居外而
<pb:KR2g0017_WYG_004-12b>
巳傅妾退而謂其¶子曰吾聞君子處順奉上下之儀脩
先古之禮此順¶道也今夫人難我将欲居外使我居内
此逆也處逆¶而生豈若守順而死哉遂欲自殺其子泣
而守之不¶聽夫人聞之懼遂許傅妾㽞終年供養不衰
君子曰¶二女相讓亦誠君子可謂行成於内而名立於
後世<md:KR2g0017_SBCK_004-18b>¶矣詩云我心匪石不可轉也此之謂也¶
　頌曰¶衛宗二順執行成固(闕/)子雖成供養如故¶主婦
　慙退請求出舎終不肯聽(闕/)甚
<pb:KR2g0017_WYG_004-13a>
　<md:KR2g0017_SBCK_004-20a>¶　　魯寡陶嬰¶
陶嬰者魯陶門之女也少寡養㓜孤無强昆弟紡績¶為
産魯人或聞其義将求焉嬰聞之恐不得免作歌¶眀巳
之不更二也其歌曰黄鵠之早寡兮七年不雙¶鵷頸獨
宿兮不與衆同夜半悲鳴兮想其故雄天命早¶寡兮獨
宿何傷寡婦念此兮泣下數行嗚呼哀哉兮死¶者不可忘
飛鳥尚然兮況於貞良雖有賢雄兮終不¶重行魯人聞
之曰斯女不可得巳遂不敢復求嬰寡¶終身不改君子
<pb:KR2g0017_WYG_004-13b>
謂陶嬰貞一而思詩云心之憂矣我¶歌且謡此之謂也<md:KR2g0017_SBCK_004-20b>¶　頌曰¶陶嬰少寡紡績養子或欲取焉乃自修理¶作歌
　自眀求者乃止君子稱揚以為女紀<md:KR2g0017_SBCK_004-22a>¶　　　梁寡髙行¶
高行者梁之寡婦也其為人榮於色而美於行夫死¶早
寡不嫁梁貴人多爭欲娶之者不能得梁王聞之¶使相
聘焉高行曰妾夫不幸早死先狗馬填溝壑妾¶守養其
幼孤曾不得專意貴人多求妾者幸而得免¶今王又重
<pb:KR2g0017_WYG_004-14a>
之妾聞婦人之義一往而不改以全貞信¶之節念忘死
而趨生是不信也貴而忘賤是不貞也¶棄義而從利無
以為人乃援鏡持刀以割其鼻曰妾¶巳刑矣所以不死
者不忍幼弱之重孤也王之求妾¶者以其色也今刑餘
之人殆可釋矣於是相以報王<md:KR2g0017_SBCK_004-22b>¶大其義高其行乃復其
身尊其號曰高行君子謂高¶行節禮專精詩云謂予不
信有如皦日此之謂也¶
　頌曰¶高行處梁貞專精純不貪行貴務在一信¶不受
<pb:KR2g0017_WYG_004-14b>
　梁聘劓鼻刑身君子高之顯示後人<md:KR2g0017_SBCK_004-24a>¶　　　陳寡孝婦¶
孝婦者陳之少寡婦也年十六而嫁未有子其夫當¶行
戌夫且行時屬孝婦曰我生死未可知幸有老母¶無他
兄弟若吾不還汝肯養吾母乎婦應曰諾夫果¶死不還
婦養姑不衰慈愛愈固紡績以為家業終無¶嫁意居喪
三年其父母哀其年少無子而早寡也将¶取而嫁之孝
婦曰妾聞之信者人之榦也義者行之¶節也妾幸得離
<pb:KR2g0017_WYG_004-15a>
襁褓受嚴命而事夫夫且行時屬妾¶以其老母既許諾
之夫受人之託豈可棄哉棄託不¶信背死不義不可也
母曰吾憐汝少年早寡也孝婦<md:KR2g0017_SBCK_004-24b>¶曰妾聞寧載於義而死
不載於地而生且夫養人老¶母而不能卒許人以諾而
不能信将何以立於世夫¶為人婦固養其舅姑者也夫
不幸先死不得盡為人¶子之禮今又使妾去之莫養老
母是明夫之不肖而¶著妾之不孝不孝不信且無義何
以生哉因欲自殺¶其父母懼而不敢嫁也遂使養其姑
<pb:KR2g0017_WYG_004-15b>
二十八年姑死¶葬之終奉祭祀淮陽太守以聞漢孝文
皇帝高其義¶貴其信美其行使使者賜之黄金四十斤
復之終身¶號曰孝婦君子謂孝婦備於婦道詩云匪直
也人秉¶心塞淵此之謂也<md:KR2g0017_SBCK_004-25a>¶　頌曰¶孝婦處陳夫死無子比将嫁之終不聽母專心
　養姑一醮不改聖王嘉之號曰孝婦¶
　
　古列女傳巻四
<md:KR2g0017_SBCK_004-25b>¶
<md:KR2g0017_SBCK_005-1a>¶
<pb:KR2g0017_WYG_005-1a>
欽定四庫全書
　古列女傳卷五¶　　　　　　漢　劉向　撰
　　節義傳¶
　　　魯孝義保¶
孝義保者魯孝公稱之保母臧氏之寡也初孝公父¶武
公與其二子長子括中子戲朝周宣王宣王立戲¶為魯
太子武公薨戲立是為懿公孝公時號公子稱¶最少義
保與其子俱入宫養公子稱括之子伯御與¶魯人作亂
<pb:KR2g0017_WYG_005-1b>
攻殺懿公而自立求公子稱於宫將殺之¶義保聞伯御
将殺稱乃衣其子以稱之衣卧於稱之¶處伯御殺之義
保遂抱稱以出遇稱舅魯大夫於外<md:KR2g0017_SBCK_005-1b>¶舅問稱死乎義保
曰不死在此舅曰何以得免義保¶曰以吾子代之義保
遂以逃十一年魯大夫皆知稱¶之在保於是請周天子
殺伯御立稱是為孝公魯人¶高之論語曰可以託六尺
之孤其義保之謂也¶
　頌曰¶伯御作亂由魯宫起孝公乳保臧氏之母¶逃匿
<pb:KR2g0017_WYG_005-2a>
　孝公易以其子保母若斯亦誠足恃<md:KR2g0017_SBCK_005-3a>¶　　　楚成鄭瞀¶
鄭瞀者鄭女之嬴媵楚成王之夫人也初成王登臺¶臨
後宫宫人皆傾觀子瞀直行不顧徐歩不變王曰¶行者
顧子瞀不顧王曰顧吾以女為夫人子瞀復不¶顧王曰
顧吾又與女千金而封若父兄子瞀遂一顧¶於是王下
臺而問曰夫人重位也封爵厚禄也一顧¶可以得之已
得而遂不顧何也子瞀曰妾聞婦人以¶端正和顔為容
<pb:KR2g0017_WYG_005-2b>
今者大王在臺上而妾顧則是失儀¶節也不顧告以夫
人之尊示以封爵之重而後顧則¶是妾貪貴樂利以忘
義理也茍忘義理何以事主王<md:KR2g0017_SBCK_005-3b>¶曰善遂立以為夫人處
期年王將立公子商臣以為¶太子王問之於令尹子上
子上曰君之齒末也而又¶多寵子既置而黜之必為亂
矣且其人蜂目而豺聲¶忍人也不可立也王退而問於
夫人子瞀曰令尹之¶言信可従也王不聽遂立之其後
商臣以子上救蔡¶之事譖子上而殺之子瞀謂其保曰
<pb:KR2g0017_WYG_005-3a>
吾聞婦人之事¶在於饋食之間而已雖然心之所見吾
不能藏夫昔¶日子上言太子之不可立也太子怨之譖
而殺之王¶不明察遂辜無罪是白黑顛倒上下錯謬也
王多寵¶子皆欲得國太子貪忍恐失其所王又不明無
以照<md:KR2g0017_SBCK_005-4a>¶之庶嫡分爭禍必興焉後王又欲立公子職職商
臣¶庶弟也子瞀退而與其保言曰吾聞信不見疑今者¶
王必將以職易太子吾懼禍亂之作也而言之于王¶王
不吾應其以太子為非吾子疑吾譖之者乎夫見疑¶而
<pb:KR2g0017_WYG_005-3b>
生衆人孰知其不然與其無義而生不如死以明¶之且
王聞吾死必寤太子之不可釋也遂自殺保母¶以其言
通於王是時太子知王之欲廢之也遂興師¶作亂圍王
宫王請食熊蹯而死不可得也遂自經君¶子曰非至仁
孰能以身讓詩曰舍命不渝此之謂也¶
　頌曰<md:KR2g0017_SBCK_005-4b>¶子瞀先識執節有常興於不顧卒配成王¶知商
　臣亂言之甚强自讓非子以殺身盟<md:KR2g0017_SBCK_005-6a>¶　　　晉圉懐嬴
<pb:KR2g0017_WYG_005-4a>
懐嬴者秦穆之女晉惠公太子之妃也圉質於秦¶穆公
以嬴妻之六年圉將逃歸謂嬴氏曰吾去國數¶年子父
之接忘而秦晉之友不加親也夫鳥飛反鄉¶狐死首丘
我其首晉而死子其與我行乎嬴氏對曰¶子晉太子也
辱于秦子之欲去不亦宜乎雖然寡君¶使婢子侍執巾
櫛以固子也今吾不足以結子是吾¶不肖也従子而歸
是棄君也言子之謀是負妻之義¶也三者無一可行雖
吾不従子也子行矣吾不敢泄¶言亦不敢従也子圉遂
<pb:KR2g0017_WYG_005-4b>
逃歸君子謂懐嬴善處夫婦<md:KR2g0017_SBCK_005-6b>¶之間¶
　頌曰¶晉圉質秦配以懐嬴圉將與逃嬴不肯聴¶亦不
　泄言操心甚平不告所従無所阿傾<md:KR2g0017_SBCK_005-8a>¶　　　楚昭越姬¶
楚昭越姬者越王句踐之女楚昭王之姬也昭王讌¶遊
蔡姬在左越姬㕘右王親乗駟以馳逐遂登附社¶之臺
以望雲夢之囿觀士大夫逐者既驩乃顧謂二¶姬曰樂
乎蔡姬對曰樂王曰吾願與子生若此死又¶若此蔡姬
<pb:KR2g0017_WYG_005-5a>
曰昔弊邑寡君固以其黎民之役事君王¶之馬足故以
婢子之身為苞苴玩好今乃比于妃嬪¶固願生俱樂死
同時王顧謂史書之蔡姬許従孤死¶矣乃復謂越姬越
姬對曰樂則樂矣然而不可久也¶王曰吾願與子生若
此死若此其不可得乎越姬對<md:KR2g0017_SBCK_005-8b>¶曰昔吾先君荘公淫樂
三年不聴政事終而能改¶卒霸天下妾以君王為能法
吾先君將改斯樂而勤¶於政也今則不然而要婢子以
死其可得乎且君王¶以束帛乘馬取婢子於弊邑寡君
<pb:KR2g0017_WYG_005-5b>
受之太廟也不約¶死妾聞之諸姑婦人以死彰君之善
益君之寵不聞¶其以茍従其闇死為榮妾不敢聞命於
是王寤敬越¶姬之言而猶親嬖蔡姬也居二十五年王
救陳二姬¶従王病在軍中有赤雲夾日如鳥飛王問周
史史曰¶是害王身然可以移于將相將相聞之將請以
身禱¶於神王曰將相之於孤猶股肱也今移禍焉庸為
去<md:KR2g0017_SBCK_005-9a>¶是身乎不聴越姬曰大哉君王之徳以是妾願従王¶
矣昔日之遊淫樂也是以不敢許及君王復於禮國¶人
<pb:KR2g0017_WYG_005-6a>
皆將為君王死而况於妾乎請願先驅狐狸於地¶下王
曰昔之遊樂吾戱耳若將必死是彰弧之不徳¶也越姬
曰昔日妾雖口不言心既許之矣妾聞信者¶不負其心
義者不虚設其事妾死王之義不死王之¶好也遂自殺
王病甚讓位於三弟三弟不聽王薨於¶軍中蔡姬竟不
能死王弟子閭與子西子期謀曰母¶信者其子必仁乃
伏師閉壁迎越姬之子熊章立是¶為惠王然後罷兵歸
葬昭王君子謂越姬信能死義<md:KR2g0017_SBCK_005-9b>¶詩曰徳音莫違及爾同
<pb:KR2g0017_WYG_005-6b>
死越姬之謂也¶
　頌曰¶楚昭遊樂要姬従死蔡姬許王越姬執禮¶終獨
　死節羣臣嘉美維斯兩姬其徳不比<md:KR2g0017_SBCK_005-11a>¶　　　蓋將之妻¶
蓋之偏將丘子之妻也戎伐蓋殺其君令於蓋羣臣¶曰
敢有自殺者妻子盡誅丘子自殺人救之不得死¶既歸
其妻謂之曰吾聞將節勇而不果生故士民盡¶力而不
畏死是以戰勝攻取故能存國安君夫戰而¶忘勇非孝
<pb:KR2g0017_WYG_005-7a>
也君忘不死非忠也今軍敗君死子獨何¶生忠孝忘於
身何忍以歸丘子曰蓋小戎大吾力畢¶能盡君不幸而
死吾固自殺也以救故不得死其妻¶曰曩日有救今又
何也丘子曰吾非愛身也戎令曰¶自殺者誅及妻子是
以不死死又無益於君其妻曰<md:KR2g0017_SBCK_005-11b>¶吾聞之主憂臣辱主辱
臣死今君死而子不死可謂¶義乎多殺士民不能存國
而自活可謂仁乎憂妻子¶而忘仁義背故君而事暴强
可謂忠乎人無忠臣之¶道仁義之行可謂賢乎周書曰
<pb:KR2g0017_WYG_005-7b>
先君而後臣先父母¶而後兄弟先兄弟而後交友先交
友而後妻子妻子¶私愛也事君公義也今子以妻子之
故失人臣之節¶無事君之禮棄忠臣之公道榮妻子之
私愛偷生茍¶活妾等恥之况於子乎吾不能與子蒙恥
而生焉遂¶自殺戎君賢之祠以太牢而以將禮葬之賜
其弟金¶百鎰以為卿而使别治蓋君子謂蓋將之妻潔
而好<md:KR2g0017_SBCK_005-12a>¶義詩曰淑人君子其徳不回此之謂也¶
　頌曰¶蓋將之妻據節鋭精戎既滅蓋丘子獨生¶妻恥
<pb:KR2g0017_WYG_005-8a>
　不死陳設(闕/)榮為夫先死卒遺顯名<md:KR2g0017_SBCK_005-12b>¶　　　魯義姑姊¶
魯義姑姊者魯野之婦人也齊攻魯至郊望見一婦¶人
抱一兒攜一兒而行軍且及之棄其所抱抱其所¶攜而
走於山兒隨而啼婦人遂行不顧齊將問兒曰走¶者爾
母耶曰是也母所抱者誰也曰不知也齊將乃¶追之軍
士引弓將射之曰止不止吾將射爾婦人乃¶還齊將問
所抱者誰也所棄者誰也對曰所抱者妾¶兄之子也所
<pb:KR2g0017_WYG_005-8b>
棄者妾之子也見軍之至力不能兩䕶¶故棄妾之子齊
將曰子之於母其親愛也痛甚於心¶今釋之而反抱兄
之子何也婦人曰己之子私愛也<md:KR2g0017_SBCK_005-13a>¶兄之子公義也夫背
公義而嚮私愛亡兄子而存妾¶子幸而得幸則魯君不
吾畜大夫不吾養庶民國人¶不吾與也夫如是則脅肩
無所容而累足無所履也¶子雖痛乎獨謂義何故忍棄
子而行義不能無義而¶視魯國於是齊将按兵而止使
人言于齊君曰魯未¶可伐也乃至於境山澤之婦人耳
<pb:KR2g0017_WYG_005-9a>
猶知持節行義不¶以私害公而况於朝臣士大夫乎請
還齊君許之魯¶君聞之賜婦人束帛百端號曰義姑姊
公正誠信果¶於行義夫義其大哉雖在匹婦國猶賴之
况以禮義¶治國乎詩云有覺徳行四國順之此之謂也<md:KR2g0017_SBCK_005-13b>¶　頌曰¶齊君攻魯義姑有節見軍走山棄子抱姪¶齊將
　問之賢其推理一婦為義齊兵遂止<md:KR2g0017_SBCK_005-15a>¶　　　代趙夫人¶
代趙夫人者趙簡子之女襄子之姊代王之夫人也¶簡
<pb:KR2g0017_WYG_005-9b>
子既葬襄子未除服地登夏屋誘代王使厨人持¶斗以
食代王及従者行斟隂令宰人各以一斗擊殺¶代王及
従者因舉兵平代地而迎其姊趙夫人夫人¶曰吾受先
君之命事代之王今十有餘年矣代無大故¶而主君殘
之今代巳亡吾將奚歸且吾聞之婦人執¶義無二夫吾
豈有二夫哉欲迎我何之以弟慢夫非¶義也以夫怨弟
非仁也吾不敢怨然亦不歸遂泣而¶呼天自殺於靡笄
之地代人皆懐之君子謂趙夫人<md:KR2g0017_SBCK_005-15b>¶善處夫婦之間詩云
<pb:KR2g0017_WYG_005-10a>
不僣不賊鮮不為則此之謂也¶
　頌曰¶惟趙襄子代夫人弟襲滅代王迎取其姊¶姊引
　義理稱引節禮不歸不怨遂留野死<md:KR2g0017_SBCK_005-17a>¶　　　齊義繼母¶
齊義繼母者齊二子之母也當宣王時有人鬪死於¶道
者吏訊之被一創二子兄弟立其傍吏問之兄曰¶我殺
之弟曰非兄也乃我殺之期年吏不能決言之¶於相相
不能決言之於王王曰今皆赦之是縦有罪¶也皆殺之
<pb:KR2g0017_WYG_005-10b>
是誅無辜也寡人度其母能知子善惡試¶問其母聽其
所欲殺活相召其母問之曰母之子殺¶人兄弟欲相代
死吏不能決言之於王王有仁惠故¶問母何所欲殺活
其母泣而對曰殺其少者相受其¶言因而問之曰夫少
子者人之所愛也今欲殺之何<md:KR2g0017_SBCK_005-17b>¶也其母對曰少者妾之
子也長者前妻之子也其父¶疾且死之時屬之于妾曰
善養視之妾曰諾今既受¶人之託許人以諾豈可以忘
人之託而不信其諾耶¶且殺兄活弟是以私愛廢公義
<pb:KR2g0017_WYG_005-11a>
也背言忘信是欺死¶者也夫言不約束已諾不分何以
居於世哉子雖痛¶乎獨謂行何泣下沾襟相入言於王
王美其義高其¶行皆赦不殺而尊其母號曰義母君子
謂義母信而¶好義潔而有讓詩曰愷悌君子四方為則
此之謂也¶
　頌曰¶義繼信誠公正知禮親假有罪相讓不已<md:KR2g0017_SBCK_005-18a>¶吏不
　能決王以問母據信行義卒免二子<md:KR2g0017_SBCK_005-18b>¶　　　魯秋潔婦
<pb:KR2g0017_WYG_005-11b>
潔婦者魯秋胡子妻也既納之五日去而官于陳五¶年
乃歸未至家見路傍婦人採桑秋胡子悦之下車¶謂曰
若曝採桑吾行道逺願託桑䕃下飡下齎休焉¶婦人採
桑不輟秋胡子謂曰力田不如逢豐年力桑¶不如見國
卿吾有金願以與夫人婦人曰嘻夫採桑¶力作紡績織
紝以供衣食奉二親養夫子吾不願金¶所願卿無有外
意妾亦無淫泆之志収子之齎與笥¶金秋胡子遂去至
家奉金遺母使人喚婦至乃嚮採¶桑者也秋胡子慚婦
<pb:KR2g0017_WYG_005-12a>
曰子束髮辭親往仕五年乃還<md:KR2g0017_SBCK_005-19a>¶當所居馳驟揚塵疾至
今也乃悦路傍婦人下子之¶粮以金予之是忘母也忘
母不孝好色淫泆是汙行¶也汙行不義夫事親不孝則
事君不忠處家不義則¶治官不理孝義並亡必不遂矣
妾不忍見子改娶矣¶妾亦不嫁遂去而東走投河而死
君子曰潔婦精於¶善夫不孝莫大于不愛其親而愛其
人秋胡子有之¶矣君子曰見善如不及見不善如探湯
秋胡子婦之¶謂也詩云惟是褊心是以為刺此之謂也
<pb:KR2g0017_WYG_005-12b>
　頌曰¶秋胡西仕五年乃歸遇妻不識心有淫思<md:KR2g0017_SBCK_005-19b>¶妻執
　無二歸而相知恥夫無義遂東赴河<md:KR2g0017_SBCK_005-21a>¶　　　周主忠妾¶
周主忠妾者周大夫妻之媵妾也大夫號主父自衞¶仕
於周二年且歸其妻淫于鄰人恐主父覺其淫者¶憂之
妻曰無憂也吾為毒酒封以待之矣三日主父¶至其妻
曰吾為子勞封酒相待使媵婢取酒而進之¶媵婢心知
其毒酒也計念進之則殺主父不義言之¶又殺主母不
<pb:KR2g0017_WYG_005-13a>
忠猶豫因陽僵覆酒主大怒而笞之既¶已妻恐媵婢言
之因以他過笞欲役之媵知將死終¶不言主父弟聞其
事具以告主父主父驚乃免媵婢¶而笞殺其妻使人隂
問媵婢曰汝知其事何以不言<md:KR2g0017_SBCK_005-21b>¶而反幾死乎媵婢曰殺
主以自生又有辱主之名吾¶死則死耳豈言之哉主父
髙其義貴其意將納以為¶妻媵婢辭曰主辱而死而妾
獨生是無禮也代主之¶處是逆理也無禮逆理有一猶
愈今盡有之難以生¶矣欲自殺主聞之乃厚幣而嫁之
<pb:KR2g0017_WYG_005-13b>
四鄰爭娶之君子¶謂忠妾為仁厚夫名無細而不聞行
無隠而不彰詩¶云無言不醻無徳不報此之謂也¶
　頌曰¶周主忠妾慈惠有序主妻淫僻藥酒毒主¶使妾
　奉進僵以除賊忠全其主終䝉其福<md:KR2g0017_SBCK_005-23a>¶　　　魏節乳母¶
魏節乳母者魏公子之乳母秦攻魏破之殺魏王瑕¶誅諸
公子而一公子不得令魏國曰得公子者賜金¶千鎰匿
之者罪至夷節乳母與公子俱逃魏之故臣¶見乳母而
<pb:KR2g0017_WYG_005-14a>
識之曰乳母無恙乎乳母曰嗟乎吾奈公¶子何故臣曰
今公子安在吾聞秦令曰有能得公子¶者賜金千鎰匿
之者罪至夷乳母儻言之則可以得¶千金知而不言則
昆弟無賴矣乳母曰吁我不知公¶子之處故臣曰我聞
公子與乳母俱逃母曰我雖知¶之亦終不可以言故臣
曰今魏國已破亡族滅子<md:KR2g0017_SBCK_005-23b>¶匿之尚誰為乎母吁而言曰
夫見利而反上者逆也¶畏死而棄義者亂也今持逆亂
而以求利吾不為也¶且夫凡為人養子者務生之非為
<pb:KR2g0017_WYG_005-14b>
殺之也豈可利賞¶畏誅之故廢正義而行逆節哉妾不
能生而令公子¶擒也遂抱公子逃于深澤之中故臣以
告秦軍秦軍¶追見爭射之乳母以身為公子蔽矢著身
者數十與¶公子俱死秦王聞之貴其守忠死義乃以卿
禮葬之¶祠以太牢寵其兄為五大夫賜金百鎰君子謂
節乳¶母慈惠敦厚重義輕財禮為孺子室於宫擇諸母
及¶阿者必求其寛裕慈恵温良恭敬慎而寡言者使為<md:KR2g0017_SBCK_005-24a>¶子師次為慈母次為保母皆居子室以養全之他人¶无
<pb:KR2g0017_WYG_005-15a>
事不得往夫慈故能愛乳狗摶虎伏鷄搏狸恩出¶于中
心也詩云行有死人尚或墐之此之謂也¶
　頌曰¶秦既滅魏購其子孫公子乳母與俱遁逃¶守節
　執事不為利違遂死不顧名號顯遺<md:KR2g0017_SBCK_005-24b>¶　　　梁節姑姊¶
梁節姑姊者梁之婦人也因失火兄子與其己子在¶内
中欲取兄子輒得其子獨不得兄子火盛不得復¶入婦
人將自趣火其友止之曰子本欲取兄之子惶¶恐卒誤
<pb:KR2g0017_WYG_005-15b>
得爾子中心謂何何至自赴火婦人曰梁國¶豈可户告
人曉也被不義之名何面目以見兄弟國¶人哉吾欲復
投吾子為失母之恩吾勢不可以生遂¶赴火而死君子
謂節姑姊潔而不汚詩曰彼其之子¶舎命不渝此之謂
也¶
　頌曰<md:KR2g0017_SBCK_005-25a>¶梁節姑姊據義執理子姪同内火大發起¶欲出
　其姪輙得厥子火盛自投明不私己
　<md:KR2g0017_SBCK_005-25b>¶　　珠崖二義
<pb:KR2g0017_WYG_005-16a>
二義者珠崖令之後妻及前妻之女也女名初年十¶三
珠崖多珠繼母連大珠以為繫臂及令死當送喪¶法内
珠入於闗者死繼母棄其繫臂珠其子男年九¶嵗好而
取之置之母鏡奩中皆莫之知遂奉喪歸至¶海闗闗侯
士吏搜索得珠十枚于繼母鏡奩中吏曰¶嘻此值法無
可奈何誰當坐者初在左右顧心恐母¶云置鏡奩中乃
曰初當坐之吏曰其狀何如對曰君¶不幸夫人解繫臂
棄之初心惜之取而置夫人鏡奩¶中夫人不知也繼母
<pb:KR2g0017_WYG_005-16b>
聞之遽疾行問初初曰夫人所<md:KR2g0017_SBCK_005-26a>¶棄珠初復取之置夫人
奩中初當坐之母意亦以初¶為實然憐之乃因謂吏曰
願且待幸無劾兒兒誠不¶知也此珠妾之繫臂也君不
幸妾解去之而置奩中¶迫奉喪道逺與弱小俱忽然忘
之妾當坐之初固曰¶實初取之繼母又曰兒但讓耳實
妾取之因涕泣不¶能自禁女亦曰夫人哀初之孤欲強
活初身夫人實¶不知也又因哭泣泣下交頸送葬者盡
哭哀慟傍人¶莫不為酸鼻揮涕闗吏執筆書劾不能就
<pb:KR2g0017_WYG_005-17a>
一字闗侯¶垂泣終日不能忍決乃曰母子有義如此吾
寧坐之¶不忍加文且又相讓安知孰是遂棄珠而遣之
既去<md:KR2g0017_SBCK_005-26b>¶後乃知男獨取之也君子謂二義慈孝論語曰父
為¶子隠子為父隠直在其中矣若繼母與假女推讓爭¶
死哀感傍人可謂直耳¶
　頌曰¶珠崖夫人甚有母恩假繼相讓維女亦賢¶納珠
　於闗各自伏愆二義如此為世所傳<md:KR2g0017_SBCK_005-28a>¶　　　郃陽友娣
<pb:KR2g0017_WYG_005-17b>
友娣者郃陽邑任延壽之妻也字季兒有三子季兒¶兄
季宗與延壽爭葬父事延壽與其友田建隂殺季¶宗建
獨坐死延壽㑹赦乃以告季兒季兒曰嘻獨今乃¶語我
乎遂振衣欲去問曰所與共殺吾兄者為誰延¶壽曰田
建田建已死獨我當坐之汝殺我而已季兒¶曰殺夫不
義事兄之讐亦不義延壽曰吾不敢留汝¶願以車馬及
家中財物盡以送汝聴汝所之季兒曰¶吾當安之兄死而
讐不報與子同枕席而使殺吾兄¶内不能和夫家又縦
<pb:KR2g0017_WYG_005-18a>
兄之仇何面目以生而戴天履<md:KR2g0017_SBCK_005-28b>¶地乎延壽慚而去不敢
見季兒季兒乃告其大女曰¶汝父殺吾兄義不可以留
又終不復嫁矣吾去汝而¶死善視汝兩弟遂以繦自經
而死馮翊王讓聞之大¶其義令縣復其三子而表其墓
君子謂友娣善復兄¶仇詩曰不僣不賊鮮不為則季兒
可以為則矣¶
　頌曰¶季兒樹義夫殺其兄欲復兄讐義不可行¶不留
　不去遂以自殃馮翊表墓嘉其義明<md:KR2g0017_SBCK_005-30a>¶
<pb:KR2g0017_WYG_005-18b>
　　　京師節女¶
京師節女者長安大昌里人之妻也其夫有仇人欲¶報
其夫而無道徑聞其妻之仁孝有義乃劫其妻之¶父使
要其女為中譎父呼其女告之女計念不聽之¶則殺父
不孝聽之則殺夫不義不孝不義雖生不可¶以行于世
欲以身當之乃且許諾曰旦日在樓上新¶沐東首卧則
是矣妾請開户牖待之還其家乃告其¶夫他卧他所因
自沐居樓上東首開户牖而卧夜半¶仇家果至斷頭持
<pb:KR2g0017_WYG_005-19a>
去明而視之乃其妻之頭也仇人¶哀痛之以為有義遂
釋不殺其夫君子謂節女仁孝<md:KR2g0017_SBCK_005-30b>¶厚于恩義也夫重仁義
輕死亡行之高者也論語曰¶君子殺身以成仁無求生
以害仁此之謂也¶
　頌曰¶京師節女夫仇劫父要女間之不敢不許¶期處
　既(闕/)乃易其所殺身成仁義冠天下<md:KR2g0017_SBCK_005-32a>¶　<md:KR2g0017_SBCK_006-1a>¶　
<pb:KR2g0017_WYG_005-19b>
　
　
　
　
　
　
　
　古列女傳卷五


<pb:KR2g0017_WYG_006-1a>
欽定四庫全書
　古列女傳巻六¶　　　　　　漢　劉向　撰
　　辯通傳¶
　　　齊管妾婧¶
妾婧者齊相管仲之妾也甯戚欲見桓公道无從乃¶為
人僕將車宿齊東門之外桓公因出甯戚擊牛角¶而商
歌甚悲桓公異之使管仲迎之甯戚稱曰浩浩¶乎白水
管仲不知所謂不朝五日而有憂色其妾婧¶進曰今君
<pb:KR2g0017_WYG_006-1b>
不朝五日而有憂色敢問國家之事耶君¶之謀也管仲
曰非汝所知也婧曰妾聞之也毋老老¶毋賤賤毋少少
毋弱弱管仲曰何謂也婧曰昔者太公望<md:KR2g0017_SBCK_006-1b>¶年七十屠牛
於朝歌市八十為天子師九十而封於¶齊由是觀之老
可老耶夫伊尹有㜪氏之媵臣也湯¶立以為三公天下
之治太平由是觀之賤可賤耶睪¶子生五嵗而贊禹由
是觀之少可少耶駃騠生七日¶而超其母由是觀之弱
可弱耶於是管仲乃下席而¶謝曰吾請語子其故昔日
<pb:KR2g0017_WYG_006-2a>
公使迎甯戚甯戚曰浩¶浩乎白水吾不知其所謂是故
憂之其妾笑曰人已¶語君矣君不知識耶古有白水之
詩詩不云乎浩浩¶白水鯈鯈之魚君來召我我將安居
國家未定從我¶焉如此甯戚之欲得仕國家也管仲大
悦以報桓公<md:KR2g0017_SBCK_006-2a>¶桓公乃修官府齊戒五日見甯子因以為
佐齊國以¶治君子謂妾婧為可與謀詩曰先民有言詢
於芻蕘¶此之謂也¶
　頌曰¶桓遇甯戚命管迎之甯稱白水管仲憂疑¶妾進
<pb:KR2g0017_WYG_006-2b>
　問焉為説其詩管嘉報公齊得以治<md:KR2g0017_SBCK_006-2b>¶　　　楚江乙母¶
楚大夫江乙之母也當恭王之時乙為郢大夫有入¶王
宫中盗者令尹以罪乙請於王而絀之處家無幾¶何其
母亡布八尋乃往言於王曰妾夜亡布八尋令¶尹盗之
王方在小曲之臺令尹侍焉王謂母曰令尹¶信盗之寡
人不為其富貴而不行法焉若不盗而誣¶之楚國有常
法母曰令尹不身盗之也乃使人盗之¶王曰其使人盗
<pb:KR2g0017_WYG_006-3a>
奈何對曰昔孫叔敖之為令尹也道¶不拾遺門不閉關
而盗賊自息今令尹之治也耳目¶不眀盗賊公行是故
使盗得盗妾之布是與使人盗<md:KR2g0017_SBCK_006-3a>¶何以異也王曰令尹在
上冦盗在下令尹不知有何¶罪焉母曰吁何大王之言
過也昔日妾之子為郢大¶夫有盗王宫中之物者妾子
坐而絀妾子亦豈知之¶哉然終坐之令尹獨何人而不
以是為過也昔者周¶武王有言曰百姓有過在予一人
上不明則下不治¶相不賢則國不寧所謂國无人者非
<pb:KR2g0017_WYG_006-3b>
無人也無理人¶者也王其察之王曰善非徒譏令尹又
譏寡人命吏¶償母之布因賜金千鎰母讓金布曰妾豈
貪貨而矢¶大王哉怨令尹之治也遂去不肯受王曰母
智若此¶其子必不愚乃復召江乙而用之君子謂乙母
善以<md:KR2g0017_SBCK_006-3b>¶徴喻詩云猷之未逺是用大諌此之謂也¶
　頌曰¶江乙失位乙母動心既歸家處亡布八尋¶指責
　令尹辭甚有度王復用乙賜母金布<md:KR2g0017_SBCK_006-5a>¶　　　晉弓工妻
<pb:KR2g0017_WYG_006-4a>
弓工妻者晉繁人之女也當平公之時使其夫為弓¶三
年乃成平公引弓而射不穿一札平公怒將殺弓¶人弓
人之妻請見曰繁人之子弓人之妻也願有謁¶於君平
公見之妻曰君聞昔者公劉之行乎羊牛踐¶葭葦惻然
為民痛之恩及草木豈欲殺不辜者乎秦穆¶公有盗食
其駿馬之肉反飲之以酒楚莊王臣援其¶夫人之衣而
絶纓與飲大樂此三君者仁著於天下¶卒享其報名埀
至今昔帝堯茅茨不剪采椽不斵土¶階三等猶以為為
<pb:KR2g0017_WYG_006-4b>
之者勞居之者逸也今妾之夫治<md:KR2g0017_SBCK_006-5b>¶造此弓其為之亦勞
其幹生於太山之阿一日三覩¶隂三覩陽傳以燕牛之
角纒以荆麋之筋糊以阿魚¶之膠此四者皆天下之妙
選也而君不能以穿一札¶是君之不能射也而反欲殺
妾之夫不亦謬乎妾聞射¶之道左手如拒右手如附枝
右手發之左手不知此¶盖射之道也平公以其言而射
穿七札繁人之夫立¶得出而賜金三鎰君子謂弓工妻
可與處難詩曰敦¶弓既堅舍矢既鈞言射有法也
<pb:KR2g0017_WYG_006-5a>
　頌曰¶晉平作弓三年乃成公怒弓工將加以刑<md:KR2g0017_SBCK_006-6a>¶妻往
　説公陳其幹材列其勞苦公遂釋之<md:KR2g0017_SBCK_006-6b>¶　　　齊傷槐女¶
齊傷槐女者傷槐衍之女也名倩景公有所愛槐使¶人
守之植木懸之下令曰犯槐者刑傷槐者死於是¶衍醉
而傷槐景公聞之曰是先犯我令使吏拘之且¶加罪焉
倩懼乃造於相晏子之門曰賤妾不勝其欲¶願得備數
於下晏子聞之笑曰嬰其有滛色乎何為老¶而見奔殆
<pb:KR2g0017_WYG_006-5b>
有説内之至哉既入門晏子望見之曰怪¶哉有深憂進
而問焉對曰妾父衍幸得充城郭為公¶民見隂陽不調
風雨不時五榖不滋之故禱祠於名¶山神水不勝麴糵
之味先犯君令醉至於此罪故當<md:KR2g0017_SBCK_006-7a>¶死妾聞眀君之莅國
也不損禄而加刑又不以私恚¶害公法不為六畜傷民
人不為野草傷禾苗昔者宋¶景公之時大旱三年不雨
召太卜而卜之曰當以人¶祀之景公乃降堂北面稽首
曰吾所以請雨者乃為吾¶民也今必當以人祀寡人請
<pb:KR2g0017_WYG_006-6a>
自當之言未卒天大雨¶方千里所以然者何也以能順
天慈民也今吾君樹¶槐令犯者死欲以槐之故殺倩之
父孤妾之身妾恐傷¶執政之法而害眀君之義也鄰國
聞之皆謂君愛樹¶而賤人其可乎晏子惕然而悟明日
朝謂景公曰嬰¶聞之窮民財力謂之暴崇玩好威嚴令
謂之逆刑殺<md:KR2g0017_SBCK_006-7b>¶不正謂之賊夫三者守國之大殃也今君
窮民財力¶以美飲食之具繁鐘鼓之樂極宫室之觀行
暴之大¶者也崇玩好威嚴令是逆民之明者也犯槐者
<pb:KR2g0017_WYG_006-6b>
刑傷¶槐者死刑殺不正賊民之深者也公曰寡人敬受¶
命晏子出景公即時命罷守槐之役㧞植懸之木廢¶傷
槐之法出犯槐之囚君子曰傷槐女能以辭免詩¶云是
䆒是圖亶其然乎此之謂也¶
　頌曰¶景公愛槐民醉折傷景公將殺其女悚惶¶奔吿
　晏子稱説先王晏子為言遂免父殃<md:KR2g0017_SBCK_006-9a>¶　　　楚野辯女¶
楚野辯女者昭氏之妻也鄭簡公使大夫聘於荆至¶於
<pb:KR2g0017_WYG_006-7a>
狹路有一婦人乘車與大夫轂擊而折大夫車軸¶大夫
怒將執而鞭之婦人曰君子不遷怒不貳過今¶於狹路
之中妾巳極矣而子大夫之僕不肯少引是¶以敗子大
夫之車而反執妾豈不遷怒哉既不怒僕¶而反怨妾豈
不貳過哉周書曰毋侮鰥寡而畏髙明¶今子列大夫而
不為之表而遷怒貳過釋僕執妾輕¶其微弱豈可謂不
侮鰥寡乎吾鞭則鞭耳惜子大夫¶之䘮善也大夫慚而
無以應遂釋之而問之對曰妾<md:KR2g0017_SBCK_006-9b>¶楚野之鄙人也大夫曰
<pb:KR2g0017_WYG_006-7b>
盍從我於鄭乎對曰既有狂¶夫昭氏在内矣遂去君子
曰辯女能以倖免詩云惟¶號斯言有倫有脊此之謂也¶
　頌曰¶辯女獨乗遇鄭使者鄭使折軸執女忿怒¶女陳
　其寃亦有其序鄭使慙去不敢談語<md:KR2g0017_SBCK_006-11a>¶　　　阿谷處女¶
阿谷處女者阿谷之隧浣者也孔子南遊過阿谷之¶隧
見處子佩瑱而浣孔子謂子貢曰彼浣者其可與¶言乎
抽觴以授子貢曰為之辭以觀其志子貢曰我¶北鄙之
<pb:KR2g0017_WYG_006-8a>
人也自北徂南將欲之楚逢天之暑我思(闕/)¶　願乞一
飲以伏我心處子曰阿谷之陽隱曲之地¶其水一清一
濁流入於海欲飲則飲何問乎婢子授¶子貢觴迎流而
挹之投而棄之從流而挹之滿而溢¶之跪置沙上曰禮
不親授子貢還報其辭孔子曰丘¶已知之矣抽琴去其
軫以授子貢曰為之辭子貢往<md:KR2g0017_SBCK_006-11b>¶曰嚮者聞子之言穆如
清風不拂不寤私復我心有¶琴無軫願借子調其音處
子曰我鄙野之人也陋固¶無心五音不知安能調琴子
<pb:KR2g0017_WYG_006-8b>
貢以報孔子孔子曰丘¶巳知之矣遇賢則賔抽絺綌五
兩以授子貢曰為之¶辭子貢往曰吾北鄙之人也自北
徂南將欲之楚有¶絺綌五兩非敢以當子之身也願注
之水旁處子曰¶行客之人流連永久分其資財棄於野
鄙妾年甚少¶何敢受子子不早命竊有狂夫名之者矣
子貢以吿¶孔子孔子曰丘巳知之矣斯婦人逹於人情
而知禮¶詩云南有喬木不可休息漢有游女不可求思
此之<md:KR2g0017_SBCK_006-12a>¶謂也
<pb:KR2g0017_WYG_006-9a>
　頌曰¶孔子出逰阿谷之南異其處子欲觀其志¶子貢
　三反女辭辨深子曰達情知禮不滛<md:KR2g0017_SBCK_006-12b>¶　　　趙津女娟¶
趙津女娟者趙河津吏之女趙簡子之夫人也初簡子¶
南擊楚與津吏期簡子至津吏醉卧不能渡簡子欲¶殺
之娟懼持檝而走簡子曰女子走何為對曰津吏¶息女
妾父聞主君來渡不測之水恐風波之起水神¶動駭故
禱祀九江三淮之神供具備禮御釐受福不¶勝至祝杯
<pb:KR2g0017_WYG_006-9b>
酌餘瀝醉至於此君欲殺之妾願以鄙軀¶易父之死簡
子曰非女之罪也娟曰主君欲因其¶醉而殺之妾恐其
身之不知痛而心不知罪也若不¶知罪殺之是殺不辜
也願醒而殺之使知其罪簡子<md:KR2g0017_SBCK_006-13a>¶曰善遂釋不誅簡子將
渡用檝者少一人娟攘捲摻¶檝而請曰妾願備父持檝
簡子曰不榖將行選士大¶夫齋戒沐浴義不與婦人同
舟而渡也娟對曰妾聞¶昔者湯伐夏左驂驪右驂牝靡
而遂放桀武王伐¶殷左驂牝騏右驂牝䮲而遂克紂至
<pb:KR2g0017_WYG_006-10a>
於華山之陽主¶君不欲渡則巳與妾同舟又何傷乎簡
子悦遂與渡¶中流為簡子發河邀之歌其辭曰升彼阿
兮面觀清¶水揚波兮杳㝠㝠禱求福兮醉不醒誅將加
兮妾心¶驚罰既釋兮凟乃清妾持檝兮操其維蛟龍助
兮主¶將歸呼來櫂兮行勿疑簡子大悅曰昔者不榖夢
娶<md:KR2g0017_SBCK_006-13b>¶妻豈此女乎將使人祝祓以為夫人娟乃再拜而辭¶
曰夫婦人之禮非媒不嫁嚴親在内不敢聞命遂辭¶而
去簡子歸乃納幣於父母而立以為夫人君子曰¶女娟
<pb:KR2g0017_WYG_006-10b>
通典而有辭詩云來游來歌以矢其音此之謂¶也¶
　頌曰¶趙簡渡河津吏醉荒將欲加誅女娟恐惶¶操檝
　進説父得不䘮維女難蔽終遂發揚<md:KR2g0017_SBCK_006-15a>¶　　　趙佛肹母¶
趙佛肹母者趙之中牟宰佛肹之母也佛肹以中牟¶畔
趙之法以城叛者身死家收佛肹之母將論自言¶曰我
不當死士長問其故母曰為我通於主君乃言不¶通則
老婦死而巳士長為之言於襄子襄子出問其故¶母曰
<pb:KR2g0017_WYG_006-11a>
不得見主君則不言於是襄子見而問之曰不¶當死何
也母曰妾之當死亦何也襄子曰而子反母¶曰子反母
何為當死襄子曰母不能教子故使至於¶反母何為不
當死也母曰吁以主君殺妾為有説也¶乃以母無教耶
妾之職盡久矣此乃在於主君妾聞<md:KR2g0017_SBCK_006-15b>¶子少而慢者母之
罪也長而不能使者父之罪也今¶妾之子少而不慢長
又能使妾何負哉妾聞之少¶則為子長則為友夫死從
子妾能為君長子君自擇¶以為臣妾之子與在論中此
<pb:KR2g0017_WYG_006-11b>
君之臣非妾之子君有¶暴臣妾無暴子是以言妾無罪
也襄子曰善夫佛肹¶之反寡人之罪也遂釋之君子曰
佛肹之母一言而¶發襄子之意使行不遷怒之徳以免
其身詩云既見¶君子我心冩兮此之謂也¶
　頌曰¶佛肹既叛其母任理將就於論自言襄子<md:KR2g0017_SBCK_006-16a>¶陳列
　母職子長在君襄子説之遂釋不論<md:KR2g0017_SBCK_006-16b>¶　　　齊威虞姬¶
虞姬者名娟之齊威王之姬也威王即位九年不治¶委
<pb:KR2g0017_WYG_006-12a>
政大臣佞臣周破胡專權擅勢嫉賢妬能即墨大¶夫賢
而日毁之阿大夫不肖反日譽之虞姬謂王曰¶破胡讒
䛕之臣也不可不退齊有北郭先生者賢明¶有道可置
左右破胡聞之乃惡虞姬曰其幼弱在於¶閭巷之時嘗
與北郭先生通王疑之乃閉虞姬於九¶層之臺而使有
司即窮騐問破胡賂執事者使竟其¶罪執事者誣其辭
而上之王視其辭不合於意乃召¶虞姬而自問焉虞姬
對曰妾娟之幸得蒙先人之遺<md:KR2g0017_SBCK_006-17a>¶體生於天壤之間去蓬
<pb:KR2g0017_WYG_006-12b>
廬之下侍眀王之讌泥附王¶著薦牀蔽席供職掃除掌
奉湯沐至今十餘年矣惓¶惓之心兾幸補一言而為邪
臣所擠湮於百重之下¶不意大王乃復見而與之語妾
聞玉石墜泥不為汚柳¶下覆寒女不為亂積之於素雅
故不見疑也經𤓰田¶不躡履過李園不正冠妾不避此
罪一也既陷難中¶有司受賂聼用邪人卒見覆冒不能
自明妾聞寡婦¶哭城城為之崩亡士嘆市市為之罷誠
信發内感動¶城市妾之寃明於白日雖獨號於九層之
<pb:KR2g0017_WYG_006-13a>
内而衆人¶莫為毫釐此妾之罪二也既有汚名而加此
二罪義固<md:KR2g0017_SBCK_006-17b>¶不可以生所以生者為莫白妾之汚名也且
自古有¶之伯竒放野申生被患孝順至明反以為殘妾
既當¶死不復重陳然願戒大王羣臣為邪破胡最甚王
不¶執政國殆危矣於是王大寤出虞姬顯之於朝市封¶
即墨大夫以萬户烹阿大夫與周破胡遂起兵收故¶侵
地齊國震懼人知烹阿大夫不敢飾非務盡其職¶齊國
大治君子謂虞姬好善詩云既見君子我心則¶降此之
<pb:KR2g0017_WYG_006-13b>
謂也¶
　頌曰¶齊威惰政不治九年虞姬譏刺反害其身<md:KR2g0017_SBCK_006-18a>¶姬列
　其事上指皇天威王覺寤卒距强秦<md:KR2g0017_SBCK_006-18b>¶　　　齊鍾離春¶
鍾離春者齊無鹽邑之女宣王之正后也其為人極¶醜
無雙臼頭深目長指大節卬鼻結喉肥頂少髮折¶腰出
胸皮膚若漆行年四十無所容入&KR0247;嫁不售流棄¶莫執
於是乃拂拭短褐自詣宣王謂謁者曰妾齊之¶不售女
<pb:KR2g0017_WYG_006-14a>
也聞君王之聖徳願備後宫之掃除頓首司¶馬門外唯
王幸許之謁者以聞宣王方置酒於漸臺¶左右聞之莫
不掩口大笑曰此天下强顔女子也豈¶不異哉於是宣
王乃召見之謂曰昔者先王為寡人¶娶妃匹皆巳備有
列位矣今夫人不容於鄉里布衣<md:KR2g0017_SBCK_006-19a>¶而欲干萬乘之主亦
有何竒能哉鍾離春對曰無有¶特竊慕大王之美義耳
王曰雖然何喜良久曰竊嘗¶喜隱宣王曰隱固寡人之
所願也試一行之言未卒¶忽然不見宣王大驚立發隱
<pb:KR2g0017_WYG_006-14b>
書而讀之退而推之又¶未能得明日又更召而問之不
以隱對但揚目衘齒¶舉手拊膝¶對曰今大王之君國也
西有衡秦之患南有¶强楚之讎外有二國之難内聚姦
臣衆人不附春秋¶四十壯男不立不務衆子而務衆婦
尊所好忽所恃¶一旦山陵崩弛社稷不定此一殆也漸
臺五重黄金<md:KR2g0017_SBCK_006-19b>¶白玉琅玕籠䟽翡翠珠璣幕絡連飾萬民
罷極此二¶殆也賢者匿於山林諂諛强於左右邪偽立
於本朝¶諫者不得通入此三殆也飲酒沈湎以夜繼晝
<pb:KR2g0017_WYG_006-15a>
女樂¶俳優縱横大笑外不修諸侯之禮内不秉國家之
治¶此四殆也故曰殆哉殆哉於是宣王喟然而嘆曰痛¶
乎無鹽君之言乃今一聞於是拆漸臺罷女樂退諂¶諛
去雕琢選兵馬實府庫四辟公門招進直言延及¶側陋
卜擇吉日立太子進慈母拜無鹽君為后而齊¶國大安
者醜女之力也君子謂鍾離春正而有辭詩¶云既見君
子我心則喜此之謂也<md:KR2g0017_SBCK_006-20a>¶　頌曰¶無鹽之女干説齊宣分别四殆稱國亂煩¶宣王
<pb:KR2g0017_WYG_006-15b>
　從之四辟公門遂立太子拜無鹽君<md:KR2g0017_SBCK_006-20b>¶　　　齊宿瘤女¶
宿瘤女者齊東郭採桑之女閔王之后也項有大瘤¶故
號曰宿瘤初閔王出遊至東郭百姓盡觀宿瘤採¶桑如
故王怪之召問曰寡人出遊車騎甚衆百姓無¶少長皆
棄事來觀汝採桑道旁曾不一視何也對曰¶妾受父母
教採桑不受教觀大王王曰此竒女也惜¶哉宿瘤女曰
婢妾之職屬之不二予之不忘中心謂¶何宿瘤何傷王
<pb:KR2g0017_WYG_006-16a>
大悦之曰此賢女也命後乘載之女¶曰頼大王之力父
母在内使妾不受父母之教而随¶大王是奔女也大王
又安用之王大慙曰寡人失之<md:KR2g0017_SBCK_006-21a>¶又曰貞女一禮不備雖
死不從於是王遣歸使使者¶加金百鎰往聘迎之父母
驚惶欲洗沐加衣裳女曰¶如是見王則變容更服不見
識也請死不往於是如¶故隨使者閔王歸見諸夫人吿
曰今日出遊得一聖¶女今至斥汝屬矣諸夫人皆怪之
盛服而衛遲其至¶也宿瘤駭宫中諸夫人皆掩口而笑
<pb:KR2g0017_WYG_006-16b>
左右失貎不能¶自止王大慙曰且無笑不飾耳夫飾與
不飾固相去¶十百也女曰夫飾相去千萬尚不足言何
獨十百也¶王曰何以言之對曰性相近習相逺也昔者
堯舜桀¶紂俱天子也堯舜自飾以仁義雖為天子安於
節儉<md:KR2g0017_SBCK_006-21b>¶茅茨不剪采椽不斵後宫衣不重采食不重味至
今¶數千嵗天下歸善焉桀紂不自飾以仁義習為苛文¶
造為髙臺深池後宫蹈綺縠弄珠玉意非有饜時也¶身
死國亡為天下笑至今千餘嵗天下歸惡焉由是¶觀之
<pb:KR2g0017_WYG_006-17a>
飾與不飾相去千萬尚不足言何獨十百也於¶是諸夫
人皆大慙閔王大感瘤女以為后出令卑宫¶室填池澤
損膳减樂後宫不得重采期月之間化行¶鄰國諸侯朝
之侵三晉懼秦楚一立帝號閔王至於¶此也宿瘤女有
力焉及女死之後燕遂屠齊閔王逃¶亡而弑死於外君
子謂宿瘤女通而有禮詩云菁菁<md:KR2g0017_SBCK_006-22a>¶者莪在彼中阿既見
君子樂且有儀此之謂也¶
　頌曰¶齊女宿瘤東郭採桑閔王出遊不為變常¶王召
<pb:KR2g0017_WYG_006-17b>
　與語諌辭甚明卒升后位名聲光榮<md:KR2g0017_SBCK_006-22b>¶　　　齊孤逐女¶
孤逐女者齊即墨之女齊相之妻也初逐女孤無父¶母
狀甚醜三逐於鄉五逐於里過時無所容齊相婦¶死逐
女造襄王之門而見謁者曰妾三逐於鄉五逐¶於里孤
無父母擯棄於野无所容止願當君王之盛¶顔盡其愚
辭左右復於王王輟食吐哺而起左右曰¶三逐於鄉者
不忠也五逐於里者少禮也不忠少禮¶之人王何為遽
<pb:KR2g0017_WYG_006-18a>
王曰子不識也夫牛鳴而馬不應非¶不聞牛聲也異類
故也此人必有與人異者矣遂見¶與之語三日始一日
曰大王知國之柱乎王曰不知<md:KR2g0017_SBCK_006-23a>¶也逐女曰柱相國是也
夫柱不正則棟不安棟不安則¶榱橑墮則屋幾覆矣王
則棟矣庶民榱橑也¶國家屋也夫屋堅與不堅在乎柱
國家安與不安在¶乎相今大王既有明知而國相不可
不審也王曰諾¶其二日王曰吾國相奚若對曰王之國
相比目之魚¶也外比内比然後能成其事就其功王曰
<pb:KR2g0017_WYG_006-18b>
何謂也逐¶女曰朋其左右賢其夫妻是外比内比也¶王
曰吾相其可易乎逐女對曰中才也求之未可得¶也如
有過之者何為不可也今則未有妾聞明王之¶用人也
推一而用之故楚用虞丘子而得孫叔敖燕<md:KR2g0017_SBCK_006-23b>¶用郭隗而
得樂毅大王誠能厲之則此可用矣王曰¶吾用之奈何
逐女對曰昔者齊桓公尊九九之人而¶有道之士歸之
越王敬螳蜋之怒而勇士死之葉公¶好龍而龍為暴下
物之所徴固不須頃王曰善遂尊¶相敬而事之以逐女
<pb:KR2g0017_WYG_006-19a>
妻之齊國以治詩曰既見君子¶並坐歌瑟此之謂也¶
　頌曰¶齊孤逐女造襄王門女雖五逐王猶見焉¶談國
　之政亦甚有文與語三日遂配相君<md:KR2g0017_SBCK_006-25a>¶　　　楚處莊姪¶
楚處莊姪者楚頃襄王之夫人縣邑之女也初頃襄¶王
好臺榭出入不時行年四十不立太子諫者蔽塞¶屈原
放逐國既殆矣秦欲襲其國乃使張儀間之使¶其左右
謂王曰南遊於唐五百里有樂焉王將往是¶時莊姪年
<pb:KR2g0017_WYG_006-19b>
十二謂其母曰王好滛樂出入不時春秋¶既盛不立太
子今秦又使人重賂左右以惑我王使¶遊五百里之外
以觀其勢王巳遊姦臣必倚敵國而發¶謀王必不能反
國姪願往諫之其母曰汝嬰兒也安¶知諫不遣姪乃逃
以緹竿為幟姪持幟伏南郊道旁<md:KR2g0017_SBCK_006-25b>¶王車至姪舉其幟王
見之而止使人往問之使者報¶曰有一女童伏於幟下
願有謁於王王曰召之姪至¶王曰女何為者也姪對曰
妾縣邑之女也欲言隱事¶於王恐壅閼蔽塞而不得見
<pb:KR2g0017_WYG_006-20a>
聞大王出遊五百里因¶以幟見王曰子何以戒寡人姪
對曰大魚失水有龍¶无尾墻欲内崩而王不視王曰不
知也姪對曰大魚¶失水者王離國五百里也樂之於前
不思禍之起於¶後也有龍无尾者年既四十无太子也
國无强輔必¶且殆也墻欲内崩而王不視者禍亂且成
而王不改¶也王曰何謂也姪曰王好臺榭不恤衆庶出
入不時<md:KR2g0017_SBCK_006-26a>¶耳目不聰明春秋四十不立太子國無强輔外
内崩¶壊强秦使人内間王左右使王不改滋日以甚今
<pb:KR2g0017_WYG_006-20b>
禍¶且搆王遊於五百里之外王必遂往國非王之國也¶
王曰何也姪曰王之致此三難也以五患王曰何謂¶五
患姪曰宫室相望城郭濶逹一患也宫垣衣綉民¶人無
褐二患也奢侈無度國且虚竭三患也百姓饑¶餓馬有
餘秣四患也邪臣在側賢者不逹五患也王¶有五患故
及三難王曰善命後車載之立還反國門¶已閉反者巳
定王乃發鄢郢之師以擊之僅能勝之¶乃立姪為夫人
位在鄠子袖之右為王陳節儉愛民<md:KR2g0017_SBCK_006-26b>¶之事楚國復强君
<pb:KR2g0017_WYG_006-21a>
子謂莊姪雖違於禮而終守以正¶詩云北風其喈雨雪
霏霏惠而好我携手同歸此之¶謂也¶
　頌曰¶楚處莊姪雖為女童以幟見王陳國禍凶¶設王
　三難五患累重王載以歸終卒有功<md:KR2g0017_SBCK_006-28a>¶　　　齊女徐吾¶
齊女徐吾者齊東海上貧婦人也與鄰婦李吾之屬¶㑹
燭相從夜績徐吾最貧而燭數不屬李吾謂其屬¶曰徐
吾燭數不屬請無與夜也徐吾曰是何言與妾¶以貧燭
<pb:KR2g0017_WYG_006-21b>
不屬之故起常先息常後洒掃陳席以待來¶者自與蔽
薄坐常處下凡為貧燭不屬故也夫一室¶之中益一人
燭不為暗損一人燭不為明何愛東壁¶之餘光不使貧
妾得蒙見哀之恩長為妾役之事使¶諸君常有惠施於
妾不亦可乎李吾莫能應遂復與¶夜終無後言君子曰
婦人以辭不見棄於鄰則辭安<md:KR2g0017_SBCK_006-28b>¶可以巳乎哉詩曰辭之
輯矣民之洽矣此之謂也¶
　頌曰¶齊女徐吾㑹績獨貧夜托燭明李吾絶焉¶徐吾
<pb:KR2g0017_WYG_006-22a>
　自列辭語甚分卒得容人終没後言<md:KR2g0017_SBCK_006-30a>¶　　　齊太倉女¶
齊太倉女者漢太倉令淳于公之少女也名緹縈淳¶于
公無男有女五人孝文皇帝時淳于公有罪當刑¶是時
肉刑尚在詔獄繫長安當行㑹逮公罵其女曰¶生子不
生男緩急非有益緹營自悲泣而随其父至¶長安上書
曰妾父為吏齊中皆稱亷平今坐法當刑¶妾傷夫死者
不可復生刑者不可復屬雖欲改過自¶新其道無由也
<pb:KR2g0017_WYG_006-22b>
妾願入身為官婢以贖父罪使得自¶新書奏天子憐悲
其意乃下詔曰葢聞有虞之時畫¶衣冠異章服以為戮
而民不犯何其至治也今法有<md:KR2g0017_SBCK_006-30b>¶肉刑三而姦不止其咎
安在非朕徳薄而教之不明¶歟吾甚自媿夫訓道不純
而愚民陷焉詩云愷悌君¶子民之父母今人有過教未
施而刑巳加焉或欲改¶行為善而其道毋繇朕甚憐之
夫刑者至斷支體刻¶肌膚終身不息何其痛而不徳也
豈稱為民父母之¶意哉其除肉刑自是之後鑿顛者髠
<pb:KR2g0017_WYG_006-23a>
抽脅者笞刖足¶者鉗淳于公遂得免焉君子謂緹縈一
言發聖王之¶意可謂得事之宜矣詩云辭之懌矣民之
莫矣此之¶謂也¶
　頌曰<md:KR2g0017_SBCK_006-31a>¶緹縈訟父亦孔有識推誠上書文雅甚備¶小女
　之言乃感聖意終除肉刑以免父事¶
　
　
　
<pb:KR2g0017_WYG_006-23b>
　
　
　
　
　
　
　
　古列女傳巻六
<md:KR2g0017_SBCK_006-31b>¶
<md:KR2g0017_SBCK_007-1a>¶
<pb:KR2g0017_WYG_007-1a>
欽定四庫全書
　古列女傳巻七¶　　　　　　漢　劉向　撰
　　孽嬖傳¶
　　　夏桀末喜¶
末喜者夏桀之妃也美於色薄於徳亂孽無道女子¶行
丈夫心佩劒帶冠桀既棄禮義淫於婦人求美女¶積之
於後宫收倡優侏儒狎徒能為竒偉戯者聚之¶於旁造
爛漫之樂日夜與末喜及宫女飲酒無有休¶時置末喜
<pb:KR2g0017_WYG_007-1b>
於膝上聽用其言昏亂天道驕奢自恣為¶酒池可以運
舟一鼓而牛飲者三千人䩭其頭而飲¶之於酒池醉而
溺死者末喜笑之以為樂龍逢進諌<md:KR2g0017_SBCK_007-1b>¶曰君無道必亡矣
桀曰日有亡乎日亡而我亡不聼¶以為妖言而殺之造
瓊室瑶臺以臨雲雨殫財盡幣¶意尚不饜召湯囚之於
夏臺巳而釋之諸侯大叛於¶是湯受命而伐之戰於鳴
條桀師不戰湯遂放桀與¶末喜嬖妾同舟流於海死於
南巢之山詩曰懿厥哲¶婦為梟為鴟此之謂也
<pb:KR2g0017_WYG_007-2a>
　頌曰¶末喜配桀維亂驕揚桀既無道又重其荒¶姦軌
　是用不恤法常夏后之國遂反為商<md:KR2g0017_SBCK_007-3a>¶　　　殷紂妲己¶
妲己者殷紂之妃也嬖幸於紂紂材力過人手格猛¶獸
智足以拒諌辯足以飾非矜人臣以能髙天下以¶聲以
為人皆出己之下好酒淫樂不離妲己妲己之¶所譽貴
之妲己之所憎誅之作新淫之聲北鄙之舞¶靡靡之樂
收珍物積之於後宫諛臣羣女咸獲所欲¶積糟為丘流
<pb:KR2g0017_WYG_007-2b>
酒為池懸肉為林使人祼形相逐其間¶為長夜之飲妲
己好之百姓怨望諸侯有畔者紂乃¶為炮烙之法膏銅
柱加之炭令有罪者行其上輙墮¶炭中妲己乃笑比干
諫曰不修先王之典法而用婦<md:KR2g0017_SBCK_007-3b>¶言禍至無日紂怒以為
妖言妲己曰吾聞聖人之心¶有七竅於是剖心而觀之
囚箕子㣲子去之武王遂¶受命興師伐紂戰於牧野紂
師倒戈紂乃登鹿臺衣¶寳玉衣而自殺於是武王遂致
天之罰斬妲己頭懸¶於小白旗以為亡紂者是女也書
<pb:KR2g0017_WYG_007-3a>
曰牝雞無晨牝雞¶之晨惟家之索詩云君子信盗亂是
用暴匪其止共¶維王之卭此之謂也¶
　頌曰¶妲己配紂惑亂是修紂既無道又重相謬¶指笑
　炮炙諫士刳囚遂敗牧野反商為周<md:KR2g0017_SBCK_007-5a>¶　　　周幽褒姒¶
褒姒者童妾之女周幽王之后也初夏之衰也褒人¶之
神化為二龍同於王庭而言曰余褒之二君也夏¶后卜
殺之與去莫吉卜請其漦藏之而吉乃布幣焉¶龍忽不
<pb:KR2g0017_WYG_007-3b>
見而藏漦櫝中乃置之郊至周莫之敢發也¶及周厲王
之末發而觀之漦流於庭不可除也王使¶婦人祼而譟
之化為𤣥黿入後宫宫之童妾未齓而¶遭之既笄而孕
當宣王之時産無夫而乳懼而棄之¶先是有童謡曰檿
弧箕服實亡周國宣王聞之後有¶人夫妻賣檿弧箕服
之噐者王使執而戮之夫妻夜<md:KR2g0017_SBCK_007-5b>¶逃聞童妾遭棄而夜號
哀而取之遂竄於褒長而美¶好褒人姁有獄獻之以贖
幽王受而嬖之遂釋褒姁¶故號曰褒姒既生子伯服幽
<pb:KR2g0017_WYG_007-4a>
王乃廢后申侯之女而¶立褒姒為后廢太子宜臼而立
伯服為太子幽王惑¶於褒姒出入與之同乘不䘏國事
驅馳弋獵不時以¶適褒姒之意飲酒流湎倡優在前以
夜續晝褒姒不¶笑幽王乃欲其笑萬端故不笑幽王為
熢燧大鼓有¶寇至則舉諸侯悉至而無冦褒姒乃大笑
幽王欲悦¶之數為舉熢火其後不信諸侯不至忠諫者
誅唯褒¶姒言是從上下相間百姓乖離申侯乃與繒西
夷犬<md:KR2g0017_SBCK_007-6a>¶戎共攻幽王幽王舉熢燧徵兵莫至遂殺幽王於
<pb:KR2g0017_WYG_007-4b>
驪¶山之下虜褒姒盡取周賂而去於是諸侯乃即申侯¶
而共立故太子宜臼是為平王自是之後周與諸侯¶無
異詩云赫赫宗周褒姒烕之此之謂也¶
　頌曰¶褒神龍變實生褒姒與配幽王廢后太子¶舉烽
　致兵笑冦不至申侯伐周果滅其祀<md:KR2g0017_SBCK_007-6b>¶　　　衛宣公姜¶
宣姜者齊侯之女衛宣公之夫人也初宣公夫人夷¶姜
生伋子以為太子又娶於齊曰宣姜生夀及朔夷¶姜既
<pb:KR2g0017_WYG_007-5a>
死宣姜欲立夀乃與夀弟朔謀搆伋子公使伋¶子之齊
宣姜乃隂使力士待之界上而殺之曰有四¶馬白旄至
者必要殺之夀聞之以告太子曰太子其¶避之伋子曰
不可夫棄父之命則惡用子也夀度太¶子必行乃與太
子飲奪之旄而行盗殺之伋子醒求¶旄不得遽往追之
夀巳死矣伋子痛夀為己死乃謂¶盗曰所欲殺者乃我
也此何罪請殺我盗又殺之二<md:KR2g0017_SBCK_007-7a>¶子既死朔遂立為太子
宣公薨朔立是為惠公竟終¶無後亂及五世至戴公而
<pb:KR2g0017_WYG_007-5b>
後寧詩云乃如之人徳音¶無良此之謂也¶
　頌曰¶衛之宣姜譛危太子欲立子夀隂設力士¶夀乃
　俱死衛果危殆五世不寧亂由姜起<md:KR2g0017_SBCK_007-7b>¶　　　魯桓文姜¶
文姜者齊侯之女魯桓公之夫人也内亂其兄齊襄¶公
桓公將伐鄭納厲公既行與夫人俱將如齊也申¶繻曰
不可女有家男有室無相瀆也謂之有禮易此¶必敗且
禮婦人無大故則不歸桓公不聼遂與如齊¶文姜與襄
<pb:KR2g0017_WYG_007-6a>
公通桓公怒禁之不止文姜以告襄公襄¶公享桓公酒
醉之使公子彭生抱而乘之因拉其脅¶而殺之遂死於
車魯人求彭生以除恥齊人殺彭生¶詩曰亂匪降自天
生自婦人此之謂也¶
　頌曰文姜淫亂配魯桓公與俱歸齊齊襄淫通¶俾厥
　彭生摧幹拉胷維女為亂卒成禍凶<md:KR2g0017_SBCK_007-8b>¶　　　魯莊哀姜¶
哀姜者齊侯之女莊公之夫人也初哀姜未入時公¶數
<pb:KR2g0017_WYG_007-6b>
如齊與哀姜淫既入與其弟叔姜俱公使大夫宗¶婦用
幣見大夫夏甫不忌曰婦贄不過棗栗以致禮也¶男贄
不過玉帛禽鳥以彰物也今婦贄用幣是男女¶無别也
男女之别國之大節也無乃不可乎公不聼¶又丹其父
桓公廟宫之楹刻其桷以夸哀姜哀姜驕¶滛通於二叔
公子慶父公子牙哀姜欲立慶父公¶薨子般立慶父與
哀姜謀遂殺子般於黨氏立叔姜¶之子是為閔公閔公
既立慶父與哀姜淫益甚又與<md:KR2g0017_SBCK_007-9a>¶慶父謀殺閔公而立慶
<pb:KR2g0017_WYG_007-7a>
父遂使卜齮襲弑閔公於武¶闈將自立魯人謀之慶父
恐奔莒哀姜奔邾齊桓公¶立僖公聞哀姜與慶父通以
危魯召哀姜酖而殺¶之魯遂殺慶父詩云啜其泣矣何
嗟及矣此之謂也¶
　頌曰¶哀姜好邪淫於魯莊延及二叔驕妬縱横¶慶父
　是依國適以亡齊桓征伐酖殺哀姜<md:KR2g0017_SBCK_007-9b>¶　　　晉獻驪姬¶
驪姬者驪戎之女晉獻公之夫人也初獻公娶於齊¶生
<pb:KR2g0017_WYG_007-7b>
秦穆夫人及太子申生又娶二女於戎生公子重¶耳夷
吾獻公伐驪戎克之獲驪姬以歸生奚齊卓子¶驪姬嬖
於獻公齊姜先死公乃立驪姬以為夫人驪¶姬欲立奚
齊乃與弟謀曰一朝不朝其間容刀逐太¶子與二公子
而可間也於是驪姬乃説公曰曲沃君¶之宗邑也蒲與
二屈君之境也不可以無主宗邑無¶主則民不畏邊境
無主則開冦心夫冦生其心民嫚¶其政國之患也若使
太子主曲沃二公子主蒲與二<md:KR2g0017_SBCK_007-10a>¶屈則可以威民而懼冦
<pb:KR2g0017_WYG_007-8a>
矣遂使太子居曲沃重耳居¶蒲夷吾居二屈(闕/)
驪姬既逺太子乃夜泣公問其¶故對曰吾聞申生為人
甚好仁而强甚寛惠而慈於¶民今謂君惑於我必亂國
無乃以國民之故行强於¶君君未終命而歿君其奈何
胡不殺我無以一妾亂¶百姓公曰惠其民而不惠其父
乎驪姬曰為民與為¶父異夫殺君利民民孰不戴茍民
利而得寵除亂而¶衆説孰不欲焉雖其愛君欲不勝也
若紂有良子而¶先殺紂毋彰其惡鈞死也毋必假手於
<pb:KR2g0017_WYG_007-8b>
武王以廢其¶祀自吾先君武公兼翼而楚穆弑成此皆
為民而不<md:KR2g0017_SBCK_007-10b>¶顧親君不早圖禍且及矣公懼曰奈何而可
驪姬曰¶君何不老而授之政彼得政而治之殆將釋君
乎公¶曰不可吾將圖之由此疑太子驪姬乃使人以公
命¶告太子曰君夢見齊姜亟往祀焉申生祭於曲沃歸¶
福於絳公田不在驪姬受福乃寘鴆於酒施毒於脯¶公
至召申生將胙驪姬曰食自外來不可不試也覆¶酒於
地地墳申生恐而出驪姬與犬犬死與小臣小¶臣亦死
<pb:KR2g0017_WYG_007-9a>
驪姬乃仰天叩心而泣見申生哭曰嗟乎國¶子之國子
何遲為君有父恩忍之况國人乎弑父以¶求利人孰利
之獻公使人謂太子曰爾其圖之太傅<md:KR2g0017_SBCK_007-11a>¶里克曰太子入
自明可以生不則不可以生太子曰¶吾君老矣若入而
自明則驪姬死吾君不安遂自經¶於新城廟遂殺少傅
杜原欵使閹楚刺重耳重耳¶奔狄使賈華刺夷吾夷吾
奔梁盡逐羣公子乃立奚¶齊獻公卒奚齊立里克殺之
卓子立又殺之乃戮驪¶姬鞭而殺之於是秦立夷吾是
<pb:KR2g0017_WYG_007-9b>
為惠公惠公死子圉¶立是為懷公晉人殺懷公於髙梁
立重耳是為文公¶亂及五世然後定詩曰婦有長舌惟
厲之階又曰哲¶婦傾城此之謂也¶
　頌曰<md:KR2g0017_SBCK_007-11b>¶驪姬繼母惑亂晉獻謀譛太子毒酒為(闕/)¶果殺
　申生公子出奔身又伏辜五世亂昏<md:KR2g0017_SBCK_007-13a>¶　　　魯宣繆姜¶
繆姜者齊侯之女魯宣公之夫人成公母也聰惠而¶行
亂故諡曰繆初成公幼繆姜通於叔孫宣伯名喬¶如喬
<pb:KR2g0017_WYG_007-10a>
如與繆姜謀去季孟而擅魯國晉楚戰於鄢陵¶公出佐
晉將行姜告公必逐季孟是背君也公辭以¶晉難請反
聼命又貨晉大夫使執季孫行父而止之¶許殺仲孫蔑
以魯士晉為内臣魯人不順喬如明而¶逐之喬如奔齊
魯逐擯繆姜於東宫始往繆姜使筮¶之遇艮之六史曰
是為艮之隨隨其出也君必速出¶姜曰亡是於周易曰
隨元亨利貞无咎元善之長也<md:KR2g0017_SBCK_007-13b>¶亨嘉之㑹也利義之和
也貞事之幹也終故不可誣¶也是以雖随无咎今我婦
<pb:KR2g0017_WYG_007-10b>
人而與於亂固在下位而¶有不仁不可謂元不靖國家
不可謂亨作而害身不¶可謂利棄位而放不可謂貞有
四徳者隨而无咎我¶皆無之豈隨也哉我則取惡能无
咎乎必死於此不¶得出矣卒薨於東宫君子曰惜哉繆
姜雖有聰慧之¶質終不得掩其淫亂之罪詩曰士之躭
兮猶可説也¶女之躭兮不可説也此之謂也¶
　頌曰¶繆姜淫泆宣伯是阻謀逐季孟欲使專魯<md:KR2g0017_SBCK_007-14a>¶既廢
　見擯心意摧下後聼善言終不能補<md:KR2g0017_SBCK_007-14b>¶
<pb:KR2g0017_WYG_007-11a>
　　　陳女夏姬¶
陳女夏姬者大夫夏徴舒之母也其狀美好无匹内¶挾
伎術葢老而復壯者三為王后七為夫人公侯爭¶之莫
不迷惑失意夏姬之子徵舒為大夫公孫寧儀¶行父與
陳靈公皆通於夏姬或衣其衣以戯於朝泄¶冶見之謂
曰君有不善子宜掩之今自子率居而為¶之不待幽間
於朝廷以戯士民其謂爾何二人以吿¶靈公靈公曰衆
人知之吾不善无害也泄冶知之寡¶人恥焉乃使人徵
<pb:KR2g0017_WYG_007-11b>
賊泄冶而殺之靈公與二子飲於¶夏氏召徵舒靈公戱
二子曰徵舒似汝二子亦曰不<md:KR2g0017_SBCK_007-15a>¶若其似公也徵舒疾此
言靈公罷酒出徵舒伏弩廐¶門射殺靈公公孫寧儀行
父皆奔楚靈公太子午奔¶晉其明年楚莊王舉兵誅徵
舒定陳國立午是為成¶公莊王見夏姬美好將納之申
公巫臣諌曰不可王¶討罪也而納夏姬是貪色也貪色
為淫淫為大罰願¶王圖之王從之使壞後垣而出之將
軍子反見美又¶欲取之巫臣諌曰是不祥人也殺御叔
<pb:KR2g0017_WYG_007-12a>
弑靈公戮夏¶南出孔儀喪陳國天下多美婦女何必取
是子反乃¶止莊王以夏姬與連尹襄老襄老死於邲亡
其尸其¶子黒要又通於夏姬巫臣見夏姬謂曰子歸我
將娉<md:KR2g0017_SBCK_007-15b>¶汝及恭王即位巫臣娉於齊盡與其室俱至鄭使
人¶召夏姬曰尸可得也夏姬從之巫臣使介歸幣於楚¶
而與夏姬奔晉大夫子反怨之遂與子重殺巫臣之¶族
而分其室詩云乃如之人兮懷婚姻也大無信也¶不知
命也言嬖色殞命也
<pb:KR2g0017_WYG_007-12b>
　頌曰¶夏姬好美㓕國破陳走二大夫殺子之身¶殆誤
　楚莊敗亂巫臣子反悔懼申公族分<md:KR2g0017_SBCK_007-17a>¶　　　齊靈聲姬¶
聲姬者魯侯之女靈公之夫人太子光之母也號孟¶子
淫通於大夫慶尅與之䝉衣乘輦而入於閎鮑牽¶見之
以告國佐國佐召慶尅將詢之慶尅久不出以¶告孟子
曰國佐非我孟子怒時國佐相靈公㑹諸侯¶於柯陵髙
子鮑子處内守及還將至閉門而索客孟¶子訴之曰髙
<pb:KR2g0017_WYG_007-13a>
鮑將不内君而欲立公子角國佐知之¶公怒刖鮑牽而
逐髙子國佐佐入奔莒更以崔杼為¶大夫使慶尅佐之
乃帥師圍莒不勝國佐使人殺慶¶尅靈公與佐盟而復
之孟子又愬而殺之及靈公薨<md:KR2g0017_SBCK_007-17b>¶髙鮑皆復遂殺孟子齊
亂乃息詩云匪教匪誨時維¶婦寺此之謂也¶
　頌曰¶齊靈聲姬厥行亂失淫於慶尅鮑牽是疾¶譛愬
　髙鮑遂以奔亡好禍用亡亦以事䘮<md:KR2g0017_SBCK_007-19a>¶　　　齊東郭姜
<pb:KR2g0017_WYG_007-13b>
齊東郭姜者棠公之妻齊崔杼御東郭偃之姊也美¶而
有色棠公死崔子弔而説姜遂與偃謀娶之既居¶其室
比於公宫莊公通焉驟如崔氏崔子知之異日¶公以崔
子之冠賜侍人崔子愠告有疾不出公登臺¶以臨崔子
之宫由臺上與東郭姜戯公下從之東郭¶姜奔入户而
閉之公推之曰開余東郭姜曰老夫在¶此未及收髪公
曰余聞崔子之疾也不聞崔子與姜¶自側亡出閉門聚
衆鳴鼓公恐擁柱而歌公請于崔¶氏曰孤知有罪矣請
<pb:KR2g0017_WYG_007-14a>
改心事吾子若不信請盟崔子<md:KR2g0017_SBCK_007-19b>¶曰臣不敢聞命乃避之
公又請於崔氏之宰曰請就¶先君之廟而死焉崔氏之
宰曰君之臣杼有疾不在¶侍臣不敢聞命公踰墻而逃
崔氏射公中踵公反墮¶遂弑公先是時東郭姜與前夫
子棠毋咎俱入崔子¶愛之使為相室崔子前妻子二人
大子城少子彊及¶姜入後生二子明成成有疾崔子廢
成而以眀為後¶成使人請崔邑以老崔子哀而許之棠
毋咎與東郭¶偃爭而不與成與彊怒將欲殺之以告慶
<pb:KR2g0017_WYG_007-14b>
封慶封齊¶大夫也隂與崔氏爭權欲其相滅也謂二子
曰殺之¶於是二子歸殺棠毋咎東郭偃於崔子之庭崔
子怒<md:KR2g0017_SBCK_007-20a>¶愬之於慶氏曰吾不肖有子不能教也以至於此
吾¶事夫子國人之所知也唯辱使者不可以巳慶封乃¶
使盧蒲嫳帥徒衆與國人焚其庫廐而殺成彊崔子¶之
妻曰生若此不若死遂自經而死崔子歸見庫廐¶皆焚
妻子皆死又自經而死君子曰東郭姜殺一國¶君而滅
三室又殘其身可謂不祥矣詩曰枝葉未有¶害本寔先
<pb:KR2g0017_WYG_007-15a>
撥此之謂也¶
　頌曰¶齊東郭姜崔杼之妻惑亂莊公毋咎是依¶禍及
　眀成爭邑相殺父母无聊崔氏遂滅<md:KR2g0017_SBCK_007-20b>¶　　　衛二亂女¶
衛二亂女者南子及衛伯姬也南子者宋女衛靈公¶之
夫人通於宋子朝太子蒯瞶知而惡之南子讒太¶子於
靈公曰太子欲殺我靈公大怒蒯瞶蒯瞶奔宋¶靈公薨
蒯瞶之子輙立是為出公衛伯姬者蒯瞶之¶姊也孔文
<pb:KR2g0017_WYG_007-15b>
子之妻孔悝之母也悝相出公文子卒姬¶與孔氏之豎
渾良夫滛姬使良夫於蒯瞶蒯瞶曰子¶茍能内我於國
報子以乘軒免子三死與盟許以姬¶為良夫妻良夫喜
以告姬姬大悦良夫乃與蒯瞶入¶舍孔子之圃昏時二
人䝉衣而乘遂入至姬所巳食<md:KR2g0017_SBCK_007-21a>¶姬杖戈先太子與五介
胄之士迫其子悝於厠强盟¶之出公奔魯子路死之蒯
瞶遂立是為莊公殺夫人¶南子又殺渾良夫莊公以戎
州之亂又出奔四年而¶出公復入將入大夫殺孔悝之
<pb:KR2g0017_WYG_007-16a>
母而迎公二女為亂¶五世至悼公而後定詩云相䑕有
皮人而無儀人而¶無儀不死何為此之謂也¶
　頌曰¶南子惑淫宋朝是親譛彼蒯瞶使之出奔¶悝母
　亦嬖出入兩君二亂交錯咸以滅身<md:KR2g0017_SBCK_007-21b>¶　　　趙靈呉女¶
趙靈呉女者號孟姚呉廣之女趙武靈王之后也初¶武
靈王娶韓王女為夫人生子章立以為后章為太¶子王
嘗夢見處女鼓瑟而歌曰美人熒熒兮顔若苕¶之榮命
<pb:KR2g0017_WYG_007-16b>
兮命兮逢天時而生曾莫我嬴嬴異日王飲¶酒樂數言
所夢想見其人呉廣聞之乃因后而入其¶女孟姚甚有
色焉王愛幸之不能離數年生子何孟¶姚數㣲言后有
淫意太子無慈孝之行王乃廢后與¶太子而立孟姚為
惠后以何為王是為惠文王武靈¶王自號主父封章於
代號安陽君四年朝羣臣安陽<md:KR2g0017_SBCK_007-22a>¶君來朝主父從旁觀窺
羣臣宗室見章儽然也反屈¶於弟心憐之是時惠后死
久恩衰乃欲分趙而王章¶於代計未决而輟主父遊沙
<pb:KR2g0017_WYG_007-17a>
丘宫章以其徒作亂李¶兑乃起四邑之兵擊章章走主
父主父閉之兌因圍¶主父宫既殺章乃相與謀曰以章
圍主父即觧兵吾¶屬夷矣乃遂圍主父主父欲出不得
又不得食乃探¶雀鷹而食之三月餘遂餓死沙丘宫詩
曰流言以對¶冦攘式内言不善之從内出也¶
　頌曰¶呉女苕顔神寤趙靈既見嬖近惑心乃生<md:KR2g0017_SBCK_007-22b>¶廢后
　興戎子何是成主閉沙丘國以亂傾<md:KR2g0017_SBCK_007-24a>¶　　　楚考李后
<pb:KR2g0017_WYG_007-17b>
楚考李后者趙人李園之女弟楚考烈王之后也初¶考
烈王無子春申君患之李園為春申君舍人乃取¶其女
弟與春申君知有身園女弟承間謂春申君曰¶楚王之
貴幸君雖兄弟不如今君相楚三十餘年而¶王無子即
百嵗後將立兄弟¶¶兄弟誠立禍且及身何以保相印¶江
東之封乎今妾知有身矣而人莫知妾之幸君未¶久誠
以君之重而進妾於楚王楚王必幸妾妾頼天有<md:KR2g0017_SBCK_007-24b>¶子男
則是君之子為王也楚國盡可得孰與身臨不¶測之罪
<pb:KR2g0017_WYG_007-18a>
乎春申君大然之乃出園女弟謹舍之言之¶考烈王考
烈王召而幸之生子悼立為太子園女弟為后¶而李園
貴用事養士欲殺春申君以滅口及考烈王¶死園乃殺
春申君滅其家悼立是為幽王后有考烈¶王遺腹子猶
立是為哀王考烈王弟公子負芻之徒¶聞知幽王非考
烈王子疑哀王乃襲殺哀王及太后¶盡滅李園之家而
立負芻為王五年而秦滅之詩云¶盗言孔甘亂是用餤
此之謂也
<pb:KR2g0017_WYG_007-18b>
　頌曰<md:KR2g0017_SBCK_007-25a>¶李園女弟發迹春申考烈無子果得納身¶知重
　而入遂得為嗣既立畔本宗族滅弑<md:KR2g0017_SBCK_007-25b>¶　　　趙悼倡后¶
倡后者趙悼襄王之后也(闕/)　而亂一宗之族既寡¶悼
襄王以其美而取之李牧諌曰不可女之不正國¶家所
以覆而不安也此女亂一宗大王不畏乎王曰¶亂與不
亂在寡人為政遂娶之初悼襄王后生子嘉¶為太子倡
后既入為姬生子遷倡后既嬖幸於王隂¶譛后及太子
<pb:KR2g0017_WYG_007-19a>
於王使人犯太子而陷之於罪王遂廢¶嘉而立遷黜后
而立倡姬為后及悼襄王薨遷立是¶為幽閔王倡后淫
泆不正通於春平君多受秦賂而¶使王誅其良將武安
君李牧其後秦兵徑入莫能距<md:KR2g0017_SBCK_007-26a>¶遷遂見虜於秦趙亡大
夫怨倡后之譛太子及殺李¶牧乃殺倡后而滅其家共
立嘉於代七年不能勝秦¶趙遂滅為郡詩云人而無禮
不死何俟此之謂也¶
　頌曰¶趙悼倡后貪饕無足隳廢后適執詐不慤¶淫亂
<pb:KR2g0017_WYG_007-19b>
　春平窮意所欲受賂亡趙身死滅國¶
　
　
　
　
　
　
　古列女傳巻七
<md:KR2g0017_SBCK_007-26b>¶
<md:KR2g0017_SBCK_008-1a>¶
<pb:KR2g0017_WYG_008-1a>
欽定四庫全書
　續古列女傳卷八¶　　　　　漢　劉向　撰
　　　周郊婦人¶
周郊婦人者周大夫尹固所遇於郊之婦人也周敬¶王
之時王子朝怙寵為亂與敬王爭立敬王不得入¶尹固
與召伯盈原伯魯附於子朝春秋魯昭二十六年¶晉師
納王尹固與子朝奉周之典籍出奔楚數日¶道還周郊
婦人遇郊尤之曰處則勸人為禍行則數¶日而反是其
<pb:KR2g0017_WYG_008-1b>
過三嵗乎至昭公二十九年京師果殺¶尹固君子謂周
郊婦人惡尹氏之助亂知天道之不¶祐示以大期終如
其言詩云取辟不逺昊天不忒此<md:KR2g0017_SBCK_008-1b>¶之謂也<md:KR2g0017_SBCK_008-3a>¶　　　陳辯女¶
辯女者陳國採桑之女也晉大夫解居甫使于宋道¶過
陳遇採桑之女止而戲之曰女為我歌我將舍汝¶採桑
女乃為之歌曰墓門有棘斧以斯之夫也不良¶國人知
之知而不已誰昔然矣大夫又曰為我歌其¶二女曰墓
<pb:KR2g0017_WYG_008-2a>
門有梅有鴞萃止夫也不良歌以訊之訊¶予不顧顛倒
思予大夫曰其梅則有其鴞安在女曰¶陳小國也攝乎
大國之間因之以饉饑加之以師旅¶其人且亡而况鴞
乎大夫乃服而釋之君子謂辯女¶勇正而有辭柔順而
有守詩云既見君子樂且有儀<md:KR2g0017_SBCK_008-3b>¶此之謂也<md:KR2g0017_SBCK_008-5a>¶　　　聶政姊¶
齊勇士聶政之姊也聶政母既終獨有姊在及為濮¶陽
嚴仲子刺韓相俠累所殺者數十人恐禍及姊因¶自破
<pb:KR2g0017_WYG_008-2b>
其面抉其目自屠腸而死韓暴其尸于市購問¶以千金
莫知為誰姊曰弟至賢愛妾之軀滅吾之弟¶名非弟意
也乃之韓哭聶政尸謂吏曰殺韓相者妾¶之弟軹深井
里聶政也亦自殺于尸下晉楚齊衞聞¶之曰非獨聶政
之勇乃其姊者烈女也君子謂聶政¶姊仁而有勇不去
死以滅名詩云死䘮之威兄弟孔¶懐言死可畏之事唯
兄弟甚相懐此之謂也<md:KR2g0017_SBCK_008-5b>¶　　　王孫氏母
<pb:KR2g0017_WYG_008-3a>
王孫氏之母者齊大夫王孫賈之母也賈年十五事齊¶
閔王國亂閔王出見弑國人不討賊王孫母謂賈曰¶汝
朝出而晚來則吾倚門而望汝汝暮出而不還則¶吾倚
閭而望汝今汝事王王出走汝不知其處汝尚¶何歸乎
王孫賈乃入市中而令百姓曰淖齒亂齊國¶弑閔王欲
與我誅之者袒右市人従者四百人與之¶誅淖齒刺而
殺之君子謂王孫母義而能教詩云教¶誨爾子式穀似
之此之謂也<md:KR2g0017_SBCK_008-7a>¶
<pb:KR2g0017_WYG_008-3b>
　　　陳嬰母¶
漢棠邑侯陳嬰之母也始嬰為東陽令史居縣素信¶為
長者秦二世之時東陽少年殺縣令相聚數千人¶欲立
長帥未有所用乃請陳嬰嬰謝不能遂强立之¶縣中従
之得一萬人欲立嬰為王嬰母曰我為子家¶婦聞先故
不甚貴今暴得大名不祥不如以兵有所¶属事成猶得
封侯敗則易以亡可無為人所指名也¶嬰従其言以兵
属項梁梁以為上柱國後項氏敗嬰¶歸漢以功封棠邑
<pb:KR2g0017_WYG_008-4a>
侯君子曰嬰母知天命又能守先¶故之業流祚後世謀
慮深矣詩曰貽厥孫謀以燕翼<md:KR2g0017_SBCK_008-7b>¶子此之謂也<md:KR2g0017_SBCK_008-9a>¶　　　王陵母¶
漢丞相安國侯王陵之母也陵始為縣邑豪高祖微¶時
兄事陵及高祖起沛陵亦聚黨數千以兵属漢王¶項羽
與漢為敵國得陵母置軍中陵使至則東嚮坐¶陵母欲
以招陵陵母既而私送使者泣曰為老妾語¶陵善事漢
王漢王長者無以老妾故懐二心言妾已¶死也乃伏劍
<pb:KR2g0017_WYG_008-4b>
而死以固勉陵項羽怒烹之陵志益感¶終與高祖定天
下位至丞相封侯傳爵五世君子謂¶王陵母能棄身立
義以成其子詩云我躬不閲遑恤¶我後終身之仁也陵
母之仁及五世矣<md:KR2g0017_SBCK_008-9b>¶　　　張湯母¶
漢御史大夫張湯之母也湯以文法事漢孝武帝為¶御
史大夫好勝陵人母數責怒性不能悛改後果為¶丞相
嚴青翟及三長史所怨㑹趙王上書言湯罪繫¶廷尉丞
<pb:KR2g0017_WYG_008-5a>
相及三長史共致其罪遂自殺昆弟諸子欲¶厚葬之母
曰湯為天子大臣被惡言而死亦何厚葬¶載以牛車有
棺而無槨天子聞之曰非此母不生此¶子乃盡案誅三
長史丞相嚴青翟自殺君子謂張湯¶母能克己感悟時
主詩云彼美孟姜徳音不忘此之¶謂也<md:KR2g0017_SBCK_008-11a>¶　　　雋不疑母¶
漢京兆尹雋不疑之母也仁而善教不疑為京兆尹行
縣¶錄囚徒還其母輒問所平反活幾何人即不疑多所
<pb:KR2g0017_WYG_008-5b>
平反母喜笑飲食言語異于¶他時或無所出母怒為之
不食由是故不疑為吏嚴¶而不殘君子謂不疑母能以
仁教詩云昊天疾威敷¶于下土言天道好生疾威虐之
行於下土也<md:KR2g0017_SBCK_008-11b>¶　　　楊夫人¶
楊夫人者漢丞相安平侯楊敞之妻也漢昭帝崩昌¶邑
王賀即帝位淫亂大将軍霍光與車騎将軍張安¶世謀
欲廢賀更立帝議已定使大司農田延年報敞¶敞驚懼
<pb:KR2g0017_WYG_008-6a>
不知所言汗出浹背徒曰唯唯而已延年出¶更衣夫人
遽従東廂謂敞曰此國之大事今大將軍¶議已定使九
卿來報君侯君侯不疾應與大将軍同¶心猶與無決先
事誅矣延年從更衣還敞夫人與延¶年㕘語許諾請奉
大将軍教令遂共廢昌邑王立宣¶帝居月餘敞薨益封
三千五百户君子謂敞夫人可<md:KR2g0017_SBCK_008-12a>¶謂知事之機者矣詩云
辰彼碩女令徳來教此之謂¶也<md:KR2g0017_SBCK_008-12b>¶　　　霍夫人顯
<pb:KR2g0017_WYG_008-6b>
霍夫人顯者漢大将軍博陸侯霍光之妻也奢淫虐¶害不
循軌度光以忠慎受孝武皇帝遺詔輔翼少主¶當孝宣
帝時又以立帝之功甚見尊寵人臣無二顯¶有小女字
成君欲貴之其道无由㑹宣帝許后當産¶疾顯乃謂女
監淳於衍曰婦人㝃乳大故十死一生¶今皇后當㝃身
可因投藥去之使我女得為后富貴¶共之衍承其言擣
附子碎太醫大丸中持入遂藥弑¶許后事急顯以情告
光光驚愕業已治衍奏因令上¶署勿論顯遂為成君衣
<pb:KR2g0017_WYG_008-7a>
補治入宫具果立為后是時<md:KR2g0017_SBCK_008-13a>¶許后之子以正適立為太
子顯怒歐血不食曰此乃¶帝在民間時子安得為太子
即我女有子反當為王¶耶復教皇后令毒殺太子皇后
數召太子食保阿輒¶先嘗之光既薨子禹嗣為博陸侯
顯改更光時所造¶塋而侈大之築神道為輦閣幽閉良
人奴婢又治第¶宅作乘輿輦盡繡絪□黄金塗為薦輪
侍婢以五采¶系輓顯遊戲又與監奴馮子都淫亂禹等
縦弛日甚¶宣帝既聞霍氏不道又弑許后事泄顯恐怖
<pb:KR2g0017_WYG_008-7b>
乃謀為¶逆欲廢天子而立禹發覺霍氏中外皆腰斬而
顯棄¶市后廢處昭臺宫詩云廢為殘賊莫知其尤言習
於<md:KR2g0017_SBCK_008-13b>¶惡不知其為過霍夫人顯之謂也
　　　嚴延年母¶
河南太守東海嚴延年之母也生五男皆有吏材至¶二
千石東海號曰萬石嚴嫗延年為河南太守所在¶名為
嚴能冬月傳属縣囚論府下流血數里河南號¶曰屠伯
其母常従東海來欲就延年臘到洛陽適見¶報囚母大
<pb:KR2g0017_WYG_008-8a>
驚便止都亭不肯入府延年出至都亭謁¶母閉閣不見
延年免冠頓首閤下母乃見之因責數¶延年曰幸備郡
守専治千里不聞仁義教化有以全¶安愚民顧乘刑罰
多刑殺人欲以致威豈為民父母¶之意哉延年服罪頓
首謝因為御歸府舍母畢正臘<md:KR2g0017_SBCK_008-14a>¶己謂延年曰天道神明
人不可獨殺我不自意老當¶見壯子被刑戮也行矣去
汝東歸掃除墓地耳遂去¶歸郡見昆弟宗族復為言之
後嵗餘為府丞疏章結¶延年罪名十事下御史案驗遂
<pb:KR2g0017_WYG_008-8b>
棄延年於市東海莫¶不稱母賢智君子謂嚴母仁智信
道詩云心之憂矣¶寧自今矣其嚴母之謂也<md:KR2g0017_SBCK_008-14b>¶　　　漢馮昭儀¶
漢馮昭儀者孝元帝之昭儀右将軍光禄勲馮奉世¶之
女也元帝二年昭儀以選入後宫始為長使數月¶為美
人生男是為中山孝王美人為婕妤建昭中上¶幸虎圏
鬪獸後宫皆従熊逸出圏攀檻欲上殿左右¶貴人傅昭
儀皆驚走而馮婕妤直當熊而立左右格¶殺熊天子問
<pb:KR2g0017_WYG_008-9a>
媫妤人情皆驚懼何故當熊對曰妾聞¶猛獸得人而止
妾恐至御坐故以身當之元帝嗟嘆¶以此敬重焉傅昭
儀等皆慚明年中山王封乃立媫¶妤為昭儀隨王之國
號中山太后君子謂昭儀勇而<md:KR2g0017_SBCK_008-15a>¶慕義詩云公之媚子従
公于狩論語曰見義不為無¶勇也昭儀兼之矣<md:KR2g0017_SBCK_008-15b>¶　　　王章妻女¶
王章妻女漢京兆尹王仲卿之妻及其女也仲卿為¶書
生學於長安獨與妻居疾病无被卧牛衣中與妻¶訣泣
<pb:KR2g0017_WYG_008-9b>
涕妻呵怒曰仲卿尊貴在朝廷誰愈於仲卿者¶今疾病
困厄不自激昂乃反涕泣何鄙也後章仕宦¶至京兆尹
成帝舅大将軍王鳯秉政専權章雖為鳯¶所舉意不肯
附㑹有日食之變章上封事言鳯不可¶任用事成當上
妻止之曰人當知足獨不念牛衣中¶流涕時耶章曰非
女子所知書遂上天子不忍退鳯¶章由是為鳯所陷事
至大逆収繫下獄章有小女年<md:KR2g0017_SBCK_008-16a>¶十二夜號哭曰平日坐
獄上聞呼囚數常至九今八¶而止我君素剛先死者必
<pb:KR2g0017_WYG_008-10a>
我君也明日問之果死妻¶子皆徙合浦鳯薨後成都侯
王商為大將軍閔章无¶罪白還其妻子財産田宅衆庻
給之君子謂王章妻¶知卷舒之節詩云昊天已威予慎
无罪言王為威虐¶之政則无罪而遘咎也<md:KR2g0017_SBCK_008-16b>¶　　　班婕妤¶
班婕妤者左曹越騎班况之女漢孝成皇帝之婕妤¶也
賢才通辯始選入後宫為小使俄而大幸為婕妤¶成帝
遊於後庭嘗欲與婕妤同輦辭曰觀古圗畫賢¶聖之君
<pb:KR2g0017_WYG_008-10b>
皆有名臣在側三代之末主乃有女嬖今欲¶同輦得无
似之乎上善其言而止太后聞而喜曰古¶有樊姬今有
班婕妤每誦詩及窈窕徳家女師之篇¶必三復之每進
見上疏依古禮自鴻嘉之後成帝稍¶隆于女寵婕妤進
侍者李平平得幸立為婕妤帝曰¶始衞皇后亦従微起
乃賜平姓曰衞所謂衞婕妤也<md:KR2g0017_SBCK_008-17a>¶其後趙飛燕姊妹有寵
驕妬譖訴班婕妤云挾邪詛祝¶上考問班婕妤曰妾聞
死生有命富貴在天修正尚未¶䝉福為邪欲以何望且
<pb:KR2g0017_WYG_008-11a>
使鬼神有知不受不臣之訴¶如其无知訴之何益故弗
為也上善其對而憐憫之¶賜黄金百斤時飛燕驕妬婕
妤恐久見危求供養皇¶太后於長信宫上許焉婕妤退
處東宫作賦自傷曰¶承祖考之遺徳兮荷性命之淑靈
登薄軀於宫闕兮¶充下陳於後庭䝉聖皇之渥惠兮當
日月之盛明揚¶光烈之翕赫兮奉隆寵於層城既過幸
於非位兮竊¶庶幾乎嘉時毎寤寐而累息兮申佩離以
自思陳女<md:KR2g0017_SBCK_008-17b>¶圖而鏡鑑兮顧女史而問詩悲晨婦之作戒
<pb:KR2g0017_WYG_008-11b>
兮哀褒¶妃之為尤美皇英之女舜兮榮任姒之母周雖
愚陋¶其靡及乎敢舍心而忘茲厯年嵗而悼懼兮閔繁
華¶之不滋痛陽禄與祐覩兮仍襁褓而離灾豈妄人之¶
殃咎兮将天命之不可求白日忽以移光兮遂奄莫¶而
昧幽猶被覆載之厚徳兮不廢捐於罪尤奉供養¶於東
宫兮託長信之末流供洒掃於帷幄兮永終死¶以為期
願歸骨於山足兮依松栢之餘休重日潛𤣥¶宫兮幽以
清應門閉兮禁闥扃華殿塵兮玉階苔中¶庭萋兮緑草
<pb:KR2g0017_WYG_008-12a>
生廣屋䕃兮幨帷腌房櫳虚兮風泠泠<md:KR2g0017_SBCK_008-18a>¶感帷裳兮發紅
羅紛綷縩兮紈素聲神眇眇兮宻靖¶處君不御兮誰為
榮俯視兮丹墀思君兮履綦仰視¶兮雲屋雙涕下兮横
流顧左右兮和顔酌羽觴兮銷¶憂惟人生兮一世忽一
過兮若浮已獨嚮兮高明處¶生民兮極休勉娛情兮極
樂與福禄兮無期緑衣白¶華自古兮有之至成帝崩婕
妤充奉園陵薨因葬園¶中君子謂班婕妤辭同輦之言
盖宣后之志也進李¶平於同列樊姬之徳也釋詛祝之
<pb:KR2g0017_WYG_008-12b>
譖定姜之知也求¶供養於東宫寡李之行也及其作賦
哀而不傷歸命¶不怨詩云有斐君子如切如瑳如琢如
磨瑟兮僴兮<md:KR2g0017_SBCK_008-18b>¶赫兮喧兮有斐君子終不可諼兮其班婕
妤之謂也<md:KR2g0017_SBCK_008-20a>¶　　　趙飛燕姊娣¶
趙飛燕姊娣者成陽侯趙臨之女孝成皇帝之寵姬¶也
飛燕初生父母不舉三日不死乃収養之成帝常微¶行
出過河陽主樂作上見飛燕而悦之召入宫大幸¶有女
<pb:KR2g0017_WYG_008-13a>
弟復召入俱為婕妤貴傾後宫乃封父臨為成¶陽侯有
頃立飛燕為皇后其弟為昭儀飛燕為后而¶寵衰昭儀
寵无比居昭陽舍其中廷彤朱殿上漆砌¶皆銅㳫黄金
塗白玉階壁往往為黄金釭函藍田璧¶玉明珠翠羽飾
之後宫未嘗有焉姊娣專寵而悉无¶子嬌媚不遜嫉妬
後宫帝幸許美人有子昭儀聞之<md:KR2g0017_SBCK_008-20b>¶謂帝曰常紿我従中
宫來今許美人子何従生懟¶手自𢷬以頭擊壁從牀上
自投地涕泣不食曰今當¶安置我我欲歸爾帝曰我故
<pb:KR2g0017_WYG_008-13b>
語之反怒為亦不食昭儀¶曰陛下自知食不食何為陛
下常言約不負汝今許¶美人有子竟負約謂何帝曰約
以趙氏故不立許氏¶使人不無出趙氏之上者無憂也
乃詔許氏夫人令¶殺所生兒革篋盛緘之帝與昭儀共
視復緘封以御¶史中丞印出埋獄垣下中宫史曹宫字
偉能御幸生¶子復用昭儀之言勿問男女殺之宫未殺
昭儀怒¶掖庭獄丞籍武因中黄門奏事曰陛下無繼嗣
子無<md:KR2g0017_SBCK_008-21a>¶貴賤唯留意帝不聴時兒生八九日遂取去殺之
<pb:KR2g0017_WYG_008-14a>
昭¶儀與偉能書及藥令自死偉能得書曰果欲姊娣擅¶
天下且我兒額上有壯髪似元帝今兒安在已殺之¶乎
乃飲藥死自後御幸有子者輒死或飲藥自墮由¶是使
成帝無嗣成帝既崩援立外蕃仍不繁育君子¶謂趙昭
儀之凶嬖與褒姒同行成帝之惑亂與周幽¶王同風詩
云池之竭矣不云自濵泉之竭矣不云自¶中成帝之時
舅氏擅外趙氏專内其自竭極盖亦池¶泉之勢也<md:KR2g0017_SBCK_008-21b>¶　　　漢孝平皇后
<pb:KR2g0017_WYG_008-14b>
漢孝平皇后者安漢公太傅大司馬王莽之女孝平¶皇
帝之后也為人婉淑有節行平帝即位后年九嵗¶莽秉
政欲只依霍光故事以女配帝設詐以成其禮¶諷皇太
后遣長樂少府宗政尚書令納采太師大司¶徒大司空
以下四十人皮弁素積而告宗廟明年春¶遣司徒司空
左右將軍奉乗轝法駕迎皇后於安漢¶公第司徒授璽
綬登車稱警蹕時自上林延壽門入¶未央前殿羣臣就
位行禮畢大赦天下賜公卿下至¶騶宰執事等有差后
<pb:KR2g0017_WYG_008-15a>
立嵗餘平帝崩後數年莽簒漢<md:KR2g0017_SBCK_008-22a>¶位后年十八自劉氏廢
常稱疾不朝㑹莽敬憚哀傷¶意欲嫁之令立國将軍孫
建世子豫将醫往問疾后¶大怒笞鞭旁侍御因廢疾不
肯起莽遂不敢强也及¶漢兵誅莽燔燒未央后曰何面
目以見漢家自投火¶中而死君子謂平后體自然貞淑
之行不為存亡改¶意可謂節行不虧汙者矣詩曰髧彼
兩髦實惟我儀¶之死矢靡他此之謂也<md:KR2g0017_SBCK_008-22b>¶　　　更始韓夫人
<pb:KR2g0017_WYG_008-15b>
漢更始韓夫人者更始皇帝劉聖公之夫人也佞諂¶邪
媚嗜酒無禮初王莽之末更始以新市平林下江¶之衆
起自立為更始将軍兵威日甚遂自立為帝以¶紹漢統
及申屠建討莽首詣宛更始視之曰不如此¶當與霍光
等韓夫人曰不如此帝那得之其佞巧得¶更始意如此
更始既隳於政事而韓夫人嗜酒淫色¶日與更始醉飽
沈湎乃令侍中於幃幕之内詐為更¶始與羣臣語羣臣
知非更始聲莫不怨恨尚書奏事¶韓夫人曰帝方對我飲
<pb:KR2g0017_WYG_008-16a>
樂正用是時來奏事由是綱<md:KR2g0017_SBCK_008-23a>¶紀不攝諸侯離叛赤眉入
闗不能制乃將妻子奉天¶子璽綬降於赤眉為赤眉所
殺詩云彼昏不知一醉¶日富其更始與韓夫人之謂也<md:KR2g0017_SBCK_008-23b>¶　　　梁鴻妻¶
梁鴻妻者右扶風梁伯鸞之妻同郡孟氏之女其姿¶貌
甚醜而徳行甚修鄉里多求者而女輒不肯行年¶三十
父母問其所欲對曰欲節操如梁鴻者時鴻未¶娶扶風
世家多願妻者亦不許聞孟氏女言遂求納¶之孟氏盛
<pb:KR2g0017_WYG_008-16b>
飾入門七日而禮不成妻跪問曰竊聞夫¶子高義斥數
妻妾亦已偃蹇數夫今來而見擇請問¶其故鴻曰吾欲
得衣裘褐之人與共逃世避時今若¶衣綺綉傅粉墨非
鴻所願妻曰幸¶有隠居之具矣乃更麄衣椎髻而前鴻
喜曰若此<md:KR2g0017_SBCK_008-24a>¶者誠鴻妻也字之曰徳曜名孟光自名曰運
期字俟¶光共遯逃霸陵山中此時王莽新敗之後也鴻
與妻¶深隠耕耘織作以供衣食誦書彈琴忘富貴之樂
後¶復相将至㑹稽賃舂為事雖雜庸保之中妻每進食
<pb:KR2g0017_WYG_008-17a>
舉案齊眉不敢正視以禮修身所在敬而慕之君子¶謂
梁鴻妻好道安貧不汲汲於榮樂論語曰不義而¶富且
貴於我如浮雲此之謂也<md:KR2g0017_SBCK_008-24b>¶　　　明徳馬后¶
明徳馬后者漢明帝之后伏波将軍新息忠成侯馬¶援
之女也少有岐薿之性年十三以選入太子家接¶待同
列如承至尊先人後己發於至誠由此見寵時¶及政事
后推心以對無不當理意有所未安則明陳¶其故是時
<pb:KR2g0017_WYG_008-17b>
後宫未有妊育者常言繼嗣當時而立薦¶達左右如恐
弗及其後宫有進見者輒奉養慰納之¶其寵益進者與
之愈隆是時宫中尚無人事皆自為¶舞衣袿裁成手皆
瘃裂終未嘗與侍御者私語防僮¶御雜錯或因有所訴
恐萬分見於顔色故預絶其漸<md:KR2g0017_SBCK_008-25a>¶其慎微如是永平三年
有司奏立長秋官以率八妾¶上未有所言皇太后曰馬
貴人徳冠後宫即其人也¶遂登后位身衣大練御者秃
裙不縁率皆羌胡倭越¶未嘗請舊人僮使諸王親家朝
<pb:KR2g0017_WYG_008-18a>
請望見后袍極麄疏¶及以為綺就視乃笑后曰此繒染
色好故用之耳老¶人知者無不嗟息性不喜出入遊觀
未嘗臨御窗又¶不好音樂上時幸苑囿離宫以故希従
輒戒言不宜¶晨起及禽因陳風邪霧露之戒辭意甚備
上納焉誦¶易經習詩論春秋略説大義讀楚辭不竟賦
誦過耳¶疾浮華聴言觀論輒擿發其要讀光武皇帝本
紀至<md:KR2g0017_SBCK_008-25b>¶於獻千里馬寳劍者上以馬駕鼓車劍賜騎士手
不¶持珠玉后未嘗不嘆息時有楚獄因證相引繫者甚
<pb:KR2g0017_WYG_008-18b>
多后恐有單辭妄相覆冒承間為上言之惻然感動¶於
是上衣夜起彷徨思論所納非臣下得聞后志在¶克己
輔佐不以私家干朝廷兄為虎賁中郎弟黄門¶侍郎訖
永平世不遷明帝體不安召黄門侍郎防¶奉參醫藥夙
夜勤勞及帝崩后作起居注省去防參¶醫藥事公卿諸
侯上書言宜遵舊典封舅氏太后詔¶曰外戚横恣為世
所傳永平中帝自簡練知舅氏不¶可恣不令在樞機之
位今水旱連年民流滿道至有<md:KR2g0017_SBCK_008-26a>¶飢餓而死封拜失宜不
<pb:KR2g0017_WYG_008-19a>
可且先帝言諸王封令半楚¶淮陽王吾子不當與光武
帝子等今奈何欲以馬氏¶比隂氏乎吾自束脩異欲上
不負先帝下不虧先人¶之徳身服大練縑裙食不求所
甘左右傍人皆無香¶薫之飾但布帛耳如是者欲身帥
衆也以為外親見¶之當傷心自克但反共言太后素自
喜儉前過濯龍¶門上見外家問起居車如流水馬如游
龍所隨從蒼頭皆衣緑¶褠領袖正白顧視旁御者逺不
及也亦不遣怒但絶¶其嵗用冀以黙止讙耳知臣莫若
<pb:KR2g0017_WYG_008-19b>
君况親屬乎人之¶所以欲封侯者欲以禄食養其親奉
脩祭祀身温飽<md:KR2g0017_SBCK_008-26b>¶耳今祭祀則受太官之牲郡國既珍司
農黍稷身則衣御¶府之餘繒尚未足耶必當得一縣上
令長樂官有負¶言之責内亦不愧於世俗乎是時城門
越騎校尉¶治母䘮起墳微大後太后以為言惶懼即時
削減成¶墳上下相承俱奉法度王主諸家莫敢犯禁廣
平鉅¶鹿樂成王入間起居見車騎鞍勒皆純黑無金銀
采¶飾馬不踰六尺章帝縁太后意白賜錢五百萬新平
<pb:KR2g0017_WYG_008-20a>
主衣組縞直領讁以不得厚賜於是親戚被服如一¶教
化不嚴而従以躬親率先之故也置織室蠶室濯¶龍中
后親往來觀視於内以為娛樂教諸小王試其<md:KR2g0017_SBCK_008-27a>¶誦論衎
衎和樂日夕論道以終厥身其視養章帝過¶所生章帝
奉之竭盡孝道君子謂徳后在家則可為¶衆女師範在
國則可為皇后表儀詩云惟此惠君民¶人所瞻秉心宣
猷考慎其相此之謂也<md:KR2g0017_SBCK_008-27b>¶　　　梁夫人嬺
<pb:KR2g0017_WYG_008-20b>
梁夫人嬺者梁竦之女樊調之妻漢孝和皇帝之姨¶恭
懐皇后之同産姊也初恭懐后以選入掖庭進御¶於孝
章皇帝有寵生和帝立為太子竇后母養焉和¶帝之生
梁氏喜相慶賀聞竇后竇后驕恣欲專恣害¶外家乃誣
陷梁氏時竦在本郡安定詔書収殺之家¶厲移九真後
和帝立竇后崩諸竇以罪惡誅放嬺従¶民間上書自訟
曰妾同産女弟貴人前充後宫䝉先¶帝厚恩得見乘龍
皇天授命育生明聖託體陛下為¶竇憲兄弟所譖訴而
<pb:KR2g0017_WYG_008-21a>
破亡父竦寃死於獄體骨不掩<md:KR2g0017_SBCK_008-28a>¶老母孤弟逺徙萬里獨
妾脱身竄伏草野嘗恐¶歿命无由自達今遭陛下神聖
之徳攬統萬里憲兄¶弟奸惡伏誅海内曠然各得其所
妾幸蘇息拭目更¶視敢昧死自陳父既湮沒不可復生
母埀年七十弟¶棠等逺在絶域不知死生願乞母弟還
本郡収葬竦¶枯骨妾聞文帝即位薄氏蒙達宣帝紀統
史氏復興¶妾自悲既有薄史之親獨不得蒙外戚餘恩
章疏上¶天子感悟使中常侍掖庭令雜訊問知事明審
<pb:KR2g0017_WYG_008-21b>
引見¶嬺對上泣涕賞賜義妃嬺既素有節行又首建此
事¶上嘉寵之稱梁夫人擢嬺夫樊調為郎中遷羽林郎<md:KR2g0017_SBCK_008-28b>¶将恭懐后遂乃改殯於承天宫葬西陵追諡竦為褒¶親
愍侯徴還母及弟等棠既到増封侯食邑五千户¶君子
謂梁夫人以哀辭發家開悟時主榮父之(闕/)還¶母萬里
為家門開三國之祚使天子成母子之禮詩¶云世之不
顯厥猶翼翼思皇多士生此王國此之謂¶也¶
　續古列女傳卷八
